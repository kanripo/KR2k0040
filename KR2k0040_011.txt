# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:40.160938
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷十一
<pb:KR2k0040_WYG_011-1a>¶
　欽定四庫全書¶
　欽定盛京通志卷十一¶
　天章(二/)¶
　皇上聖製¶
三陵祭文¶
　　祭文¶
　　碑文¶
<pb:KR2k0040_WYG_011-2a>¶
　欽定四庫全書¶
　欽定盛京通志卷十一¶
　天章(二/)¶
　皇上聖製¶
三陵祭文¶
　　　祭¶
永陵文(乾隆八年/)¶
　　仰惟¶
<pb:KR2k0040_WYG_011-2b>¶
皇祖瑞啟靈源肇基王迹高山荒作垂景福於無疆積徳¶
　　累仁裕鴻圖於有永凡我國家萬䙫休明之寶祚皆¶
　　賴¶
皇祖百年締造之宏規肆是𦕈躬誕膺遺緒睠懐¶
園寢時切瞻依兹循躬祀之彛章肅舉明禋之鉅典峯迴¶
　　長白念¶
堂構以欽承龍䕶¶
鼎湖撫桮棬而惕息伏祈¶
<pb:KR2k0040_WYG_011-3a>¶
慈鑒尚¶
賜居歆¶
　　　祭¶
永陵文(乾隆十九年/)¶
　　仰維¶
皇祖光啟鴻圖肇基帝業開先啓後詒謀衍萬禩之休道¶
　　積慶長申錫耀重光之運顯承丕煥繼述遐昌世徳¶
　　綦隆發祥彌永洪規締造念¶
<pb:KR2k0040_WYG_011-3b>¶
祖宗創業之維艱篤祐承庥知子孫守成之不易乃者肅¶
　　修祀事展禮¶
橋山當星紀之初周值明禋之再舉松楸在望瞻¶
閟殿以興思俎豆維馨佇¶
鼎湖而延企伏祈¶
慈鑒尚¶
賜居歆¶
　　　祭¶
<pb:KR2k0040_WYG_011-4a>¶
永陵文(乾隆四十三年/)¶
　　丕圖肇啟高山崇康作之基積悃期申¶
閟殿切遹追之慕際重熈於奕葉報本彌殷緬再莅於昔¶
　　年撫𠂻猶歉欽惟¶
列祖詒謀有秩佑緒無疆保世樂天逖矣作求之徳錫光¶
　　篤慶昭哉對越之嚴昔¶
皇祖三詣¶
靈岑致慤而¶
<pb:KR2k0040_WYG_011-4b>¶
孝思不匱暨藐躬再修殷薦撫時而僾見如親憶展謁以¶
　　迄今卄四載感深霜露凜承庥於永世億萬年業溯¶
　　邠岐當時之弧矢毋忘仰¶
遺弓而肅若此日之¶
松雲在望奠禋卣以悽然於戯思¶
積累之維艱纘緒恒勤惕勵幸¶
監觀之孔邇升馨藉達忱誠伏冀¶
聖慈俯¶
<pb:KR2k0040_WYG_011-5a>¶
垂歆格¶
　　　祭¶
永陵文(乾隆四十八年/)¶
　　丕圖聿建億齡承¶
佑啟之恩殷薦虔申遞嵗積遹追之慕欽惟¶
列祖樂天保世篤祐凝庥迹¶
肇始基復舊邦于一旅業¶
興繼治擴茂緒於三傳高山之敬仰奚窮¶
<pb:KR2k0040_WYG_011-5b>¶
翼詒載徳明命之光膺有截¶
宣哲垂猷瞻横甸之逶迤溯朔而感同過澗䕃神榆之盤¶
　　鬱升東而瑞嫓扶桑肅修四謁之儀藉展五年之悃¶
　　於戯國殷憂而啟¶
聖艱難開必先之模¶
天全付以有家積累𬗟其勤之始尚祈¶
昭鑒俯¶
賜居歆¶
<pb:KR2k0040_WYG_011-6a>¶
　　　祭¶
福陵文(乾隆八年/)¶
　　仰惟¶
皇祖仁孝性成智勇天錫盡鯨鯢於朔漠撻伐用張訖聲¶
　　教於海隅版圖式廊經營締造致千百國歸懐恐後¶
　　之悃忱積徳累仁啟億萬年悠久無疆之寶祚𦕈躬¶
　　纘緒念切維新肅舉明禋用申微悃松楸露列望¶
弓劎以增悲榱桷雲開撫¶
<pb:KR2k0040_WYG_011-6b>¶
几筵而生慕伏祈¶
慈鑒尚¶
賜居歆¶
　　　祭¶
福陵文(乾隆十九年/)¶
　　仰維¶
皇祖智勇天授仁孝性成膺聖武之姿值經綸之㑹威張¶
　　撻伐元功垂大統之基道著柔能景命肇維新之運¶
<pb:KR2k0040_WYG_011-7a>¶
天心克享神器攸歸鴻績冠乎古今聲靈動乎天地藐躬¶
　　纘緒念切瞻依敬詣¶
橋陵用申祀典隆儀再舉稔櫛風沐雨之勤勞王氣周環¶
　　瞻虎踞龍蟠之勝勢肅¶
几筵而愾慕望松檟以凝思伏祈¶
慈鑒尚¶
賜居歆¶
　　　祭¶
<pb:KR2k0040_WYG_011-7b>¶
福陵文(乾隆四十三年/)¶
　　蘿圖世衍肇基敬溯夫兩京¶
松巘雲封載謁倐逾乎二紀攄纘承之積企藉馨薦以申¶
　　虔欽惟¶
太祖高皇帝聖武開天英明啟運十三甲始征棟鄂揚義¶
　　問以常昭二十萬迅掃明師憺神威而無敵分旗拓¶
　　土遂成徂定之勲製字同文誕受維新之命¶
燕詒罔極¶
<pb:KR2k0040_WYG_011-8a>¶
鴻構何勤思¶
創業之多艱披¶
實録而惕𠂻倍凜荷¶
垂庥之有裕跂¶
橋陵而結戀彌殷自癸甲疊舉精禋展拜每隨泣下緬遼¶
　　瀋寔遺光宅慕思更與時深爰將肹蠁之忱用達夙¶
　　宵之悃於戯¶
隆恩永怙瞻¶
<pb:KR2k0040_WYG_011-8b>¶
天柱而倍覺穹崇¶
祖武欽繩撫京邑而長懐¶
締造伏祈¶
慈鑒尚¶
賜居歆¶
　　　祭¶
福陵文(乾隆四十八年/)¶
　　膺符啟宇奮百戰以勤貽奠斚抒忱望三霄而言結¶
<pb:KR2k0040_WYG_011-9a>¶
　　欽惟¶
太祖高皇帝神明肇運聖武開天十三甲威憺無前指顧¶
　　風雲之合五十載徂維求定¶
躬親旄鉞之麾稽¶
實録以摛毫書事則洪規莫罄繪¶
豐功于載斾披圖而舊蹟長新精禋自癸以重申四至還¶
　　逢紀癸光宅法乾而出震億年彌慎朝乾思宗器之¶
　　宜陳¶
<pb:KR2k0040_WYG_011-9b>¶
冊寶敬分藏鎬邑緬¶
帝基之垂裕馨香用虔達¶
軒臺於戲占雲氣於東方統視殷周為倍正紹¶
天庥於右序¶
福偕遼瀋以俱長尚冀¶
恩慈俯垂¶
鑒享¶
　　　祭¶
<pb:KR2k0040_WYG_011-10a>¶
昭陵文(乾隆八年/)¶
　　仰維¶
皇祖世徳作求用中建極訏謨炳曜鍾奕䙫之嘉祥大烈¶
　　光昭啟方來之景運揆文奮武億萬年之寶祚申錫¶
　　無疆&KR0556;日瞻雲千百國之人心歸懐恐後載考彛章¶
　　肇隆躬祀¶
珠丘在望瞻松檟以興哀¶
原廟如新展¶
<pb:KR2k0040_WYG_011-10b>¶
衣冠而永慕伏祈¶
慈鑒尚¶
賜居歆¶
　　　祭¶
昭陵文(乾隆十九年/)¶
　　仰維¶
皇祖聖徳開天神靈繼體鴻基式廊經綸彌宇宙之間大¶
　　烈光昭禮樂備皇王之則内修文教外奮武威億萬¶
<pb:KR2k0040_WYG_011-11a>¶
　　年之寶祚宏開千百國之來歸恐後¶
天人恊應中外傾心肆是藐躬誕膺遺緒明禋再舉正逢¶
　　星紀之周豐鎬重經彌切枌榆之感¶
珠丘伊邇思¶
冠劎以興懐¶
寢廟常新肅¶
几筵而景慕伏祈¶
慈鑒尚¶
<pb:KR2k0040_WYG_011-11b>¶
賜居歆¶
　　　祭¶
昭陵文(乾隆四十三年/)¶
　　丕圖敬紹艱難思啟宇之年夙悃長縈&KR0777;薄企鍾靈¶
　　之壤惟吉蠲之是享庶¶
陟降之非遥欽惟¶
太宗文皇帝創業詒謀乘時繼志東都式廊席¶
前勲而瑞璽初膺南漢徂征揚我武而堅氷徑度既大畏¶
<pb:KR2k0040_WYG_011-12a>¶
　　小懐之悉恊肅凜冠裳爰¶
王謨帝典之攸昭申嚴法守緬昔者杏松轉戰摧枯之烈¶
　　猶新閲藐躬癸甲升禋追達之誠倍篤¶
山曕隆業鬰葱連十里城闉路指興京愾慕又兩週嵗紀¶
　　儀載循乎仲序感益切於¶
肇基於戯¶
弓劎如臨定¶
鑒卧碑之勒訓¶
<pb:KR2k0040_WYG_011-12b>¶
几筵在望還憑雕俎以攄忱伏冀¶
恩慈¶
俯垂歆格¶
　　　祭¶
昭陵文(乾隆四十八年/)¶
　　山瞻¶
隆業鬰蔥培王氣之原世戴¶
詒謀肸蠁致孝思之感欽惟¶
<pb:KR2k0040_WYG_011-13a>¶
太宗文皇帝創垂裕後繼述乘時北收䝉古之全疆東服¶
　　朝鮮之故壤掃杏松之堅壘¶
睿略如神擴凌錦之提封赫聲倍震撫¶
軒弓於實勝宣威遵騎射之精啓¶
堯服於長寧由舊謹衣冠之製屬重鐫夫¶
冊寶陪京式永尊藏肅四展夫¶
松楸禋卣藉申僾愾於戯勒¶
訓詞于後嗣卧碑將萬葉為昭追¶
<pb:KR2k0040_WYG_011-13b>¶
戰蹟于當年立仗則二龍在御庶幾鬷格¶
饗是忱誠¶
<pb:KR2k0040_WYG_011-14a>¶
　　祭文¶
　　　祭長白山神文(乾隆八年/)¶
　　維¶
　神天作崇高地鍾靈秀巍峩有象自著神竒寥廓無垠¶
　　獨涵清淑緬發祥之所自知延祚以無疆朕纘受丕¶
　　基撫臨寰宇每切懸氷之懼時深水木之思兹當御¶
　　極八年聿展謁¶
陵鉅典維庶徵之協應爰羣祀之交修特遣耑官用昭殷¶
<pb:KR2k0040_WYG_011-14b>¶
　　薦¶
　神其黙鑒來格來歆¶
　　　祭遼太祖文(乾隆八年/)¶
　　朕君臨九有睠念前猷凡歴代之陵園必勤䕶視况¶
　　遼陽之墟里尤切懐思故每發徳音常行昭告即暫¶
　　焉駐蹕亦肅明禋今兹御極之八年聿舉謁¶
陵之鉅典維¶
　遼太祖奮迹燕雲垂聲朔漠想英明之有素知靈爽之¶
<pb:KR2k0040_WYG_011-15a>¶
　　常存典册時披前徽具在山陵入望遺跡依然特遣¶
　　耑官用申肅薦修一時之俎豆賁異世之松楸¶
　神其鑒兹格思無斁¶
　　　祭克勤郡王文(乾隆八年/)¶
　　粤維體國必資屏翰酬庸首自親賢惟王為王室之¶
　　英材作天家之良佐遵循¶
廟算奉揚國威屢彰克敵之功聿著經邦之略朕面懐¶
祖徳追念舊勲稽往牒而可徵汗青紀績布長筵以展祀¶
<pb:KR2k0040_WYG_011-15b>¶
　　圭瓚流馨靈克有知尚其鑒格¶
　　　祭功臣揚古利文(乾隆八年/)¶
　　維國家之肇造資豪傑之景從每覽簡編嘗深慨想¶
　　惟爾功臣揚古利經邦元老翼運英姿出總兵戎入¶
　　叅帷幄能忘身而為國寔資孝以作忠託肺腑之至¶
　　親建旗常之偉績朕纘承大業親謁¶
祖陵既申覲光揚烈之懐並舉崇徳報功之典用頒祭醊¶
　　式布几筵儼壯氣以如生緬成勞之未泯凡兹優渥¶
<pb:KR2k0040_WYG_011-16a>¶
　　尚克歆承¶
　　　祭功臣額亦都文(乾隆八年/)¶
　　我¶
太祖功被蒼垠徳尊黄幄溯自發祥之始實資開國之勲¶
　　維爾功臣額亦都戰輒冠軍心惟報國摧枯拉朽則¶
　　目無堅城啓宇開疆而胸餘勝算奮志風雲之表馳¶
　　聲日月之旁鐘鼎泐銘偉績已標於曩日几筵布告¶
　　鴻恩再沛於斯時垂史冊以長存想徽猷而未逺靈¶
<pb:KR2k0040_WYG_011-16b>¶
　　其歆響悉此褒榮¶
　　　祭功臣費英東文(乾隆八年/)¶
　　朕眷懐勲舊篤念賢勞維爾功臣費英東盡力¶
先朝宣威外閫性成鯁亮術裕韜鈐經文緯武之兼資附¶
　　鳯攀鱗而奮迹夙號萬人之敵聿彰九伐之勲兹因¶
　　六御親巡特此一樽致奠追維¶
祖烈爰思佐命之功逺想英風式勵效忠之志爾靈不昧¶
　　尚克來歆¶
<pb:KR2k0040_WYG_011-17a>¶
　　　祭長白山神文(乾隆十九年/)¶
　　維¶
　神極天比峻鎮地無疆象著巍峩表神竒於瑞應勢雄¶
　　寥廊秉清淑於扶輿鍾王氣之鬰葱休徵畢集奠坤¶
　　維而鞏固厚徳彌貞緬帝業之肇基荷山靈之篤慶¶
　　朕纘承丕緒臨撫寰區念凝命之無窮溯發祥之有¶
　　自肇稱殷禮時已越乎十年載考彛章禮更行於兹¶
　　歲恭展謁¶
<pb:KR2k0040_WYG_011-17b>¶
陵之鉅典兼修望秩之隆儀躬薦明禋用申祗敬惟冀根¶
　　蟠靈壤冠五岳而畢集庥嘉彩煥鴻圖亘萬年而永¶
　　安磐石¶
　神其黙鑒來格來歆¶
　　　祭北鎮醫巫閭山文(乾隆十九年/)¶
　　維¶
　神封自虞廷屹為北鎮建遼陽之屏障厚徳常貞鍾渤¶
　　海之靈竒祥符丕著緬肇基之王迹懐天作之神功¶
<pb:KR2k0040_WYG_011-18a>¶
　　朕纉述鴻圖撫臨區宇望高山而仰止景慕維殷修¶
　　吉禮以告虔彛章再舉恭展謁¶
陵之鉅典重稽秩祀之隆儀惟靈貺之祗承得庶徵之協¶
　　應敬承芬苾䖍薦牲醪¶
　神其式臨黙為昭格¶
　　　祭遼太祖文(乾隆十九年/)¶
　　朕君臨寰宇睠念前王紀功徳於曩編每深景慕考¶
　　謨猷於故里載契光型既遺烈之為昭宜明禋之特¶
<pb:KR2k0040_WYG_011-18b>¶
　　舉兹以重循彛典爰啟吉行祗謁舊京興懐徃代惟¶
　遼太祖燕雲創業朔漠騰聲闢土開疆一代之英明首¶
　　出宣威佈惠千秋之靈爽常存特布牲醪用申肅薦¶
　　䖍陳俎豆期明徳之維馨光賁琬琰儼鴻規之在望¶
　神其鑒格歆此苾芬¶
　　　祭賢王祠文(乾隆十九年/)¶
　　朕惟風雲翊運明徳首建懿親鐘鼎銘勲宗功聿推¶
　　元祀綸綍致專祠之禮念篤前勞烝嘗隆備物之儀¶
<pb:KR2k0040_WYG_011-19a>¶
　　事踰恒典惟王等忠貞素植果毅性成屏翰初分遂¶
　　作長城之寄桐圭既剖克宣專閫之威或握竒運籌¶
　　勝决千里或披堅執銳勇冠三軍靖苞蘖於中原掃¶
　　氛霾於四野用能匡扶締搆翼賛經綸嘉績懋乎¶
先朝聲稱著乎來許朕載巡舊里言考¶
遺謨櫜矢戢干鞏億載太平之業櫛風沐雨緬當年百戰¶
　　之勤矧在宗傑之壯猷寔切予𠂻之景慕遹觀曼碩¶
　　用布苾芬於戯帶礪河山展親與酧庸並重旂常日¶
<pb:KR2k0040_WYG_011-19b>¶
　　月後先偕疏附同垂松桷有梴式煥維新之象桂樽¶
　　既飭彌深由舊之懐靈其有知尚克歆格¶
　　　祭遼太祖文(乾隆四十三年/)¶
　　朕撫馭寰區興懐徃迹備參稽於史牒偉略為昭勤¶
　　保䕶於陵原明禋岡斁矧遼陽之故壤尤豐邑之初¶
　　基惟¶
　帝創業東方宣威中土聲騰木葉十六州胥𨽻版圖瑞¶
　　應金鈴二百祀茂延統緒緬英明於在昔知靈爽之¶
<pb:KR2k0040_WYG_011-20a>¶
　　常存兹以恭謁¶
橋山心儀垣寢遺徽式仰松楸增異代之光潔薦斯陳芬¶
　　苾肅專官之典¶
　神其鑒只冀克歆予¶
　　　祭北鎮醫巫閭山文(乾隆四十三年/)¶
　　上¶
陵典鉅兩修告祭於司存秩祀躬親始愜展忱於仰止式¶
　　隆規而致敬駐清蹕以升馨惟¶
<pb:KR2k0040_WYG_011-20b>¶
　神雄峙冀方靈鍾尾野六重掩抱千尋埓恒嶽之尊三¶
　　水飛流百里俯滄溟之邇接鬱葱於長白王氣扶輿¶
　　奠純固於東丹雲峯拱極昔嵗塗循紫塞嵯峨逺跂¶
　　層椒今兹路出嚴闗肅穆先瞻邃宇冀欽承夫靈貺¶
　　聿增方望之儀緬靜鎮於神皋特舉庪懸之典¶
　神其昭格鑒是苾芬¶
　　　祭長白山文(乾隆四十三年/)¶
　　維¶
<pb:KR2k0040_WYG_011-21a>¶
　神安土常敦極天比峻闥門俯注鴨江實濬靈源布庫¶
　　東蟠鵲果宏昭瑞應仰坤維之式奠悠乆無疆緬¶
王迹之肇基誕興有自朕寅承統緒永憶艱難撫兹磐石¶
　　之模敢忘¶
作山之烈儀隆望祀曾展敬於重臨慕切深禋已淹時於¶
　　二紀爰卜清秋之吉載抒盥薦之忱祗告¶
靈岑聿循令典惟冀貞符丕煥並五嶽以延祥景祚遐昌¶
　　亘億齡而翊運¶
<pb:KR2k0040_WYG_011-21b>¶
　神其黙鑒尚克來歆¶
　　　祭松花江神廟文(乾隆四十三年/)¶
　　恬波永賴障東分鴨緑之支王氣攸鍾拱北衛龍興¶
　　之脈作廟聿彰夫輪奐展誠宜薦以馨香惟¶
　神秉徳靈長導源峻極承闥門而奔注二𣲖交馳遶邊¶
　　部以朝宗百泉逺滙緬¶
創垂之¶
駿烈安瀾慶億萬斯年覘縈抱於巖城淨練亘三千餘里¶
<pb:KR2k0040_WYG_011-22a>¶
　　既乆稽乎秩祀爰特飭夫鳩工棟宇鼎新式妥憑依¶
　　之宅几筵升侑遥通盻蠁之忱¶
　神其黙協滋生宏昭順應崇儀肇舉益符川至以凝符¶
　　景運綿延常並山高而致享庶兹歆格勿替䖍禋¶
　　　祭渾河神廟文(乾隆四十三年/)¶
　　濬源納魯靈長溯白嶽之神衍泒英莪迤演永¶
丹邱之脈衛陪都而帶繞式懋垂庥作新廟以翬飛宜隆¶
　　肇祀惟¶
<pb:KR2k0040_WYG_011-22b>¶
　神績施東土祥著西流鞏護萬年合大梁而滙注縈迴¶
　　千里達句驪以朝宗仰¶
偉伐於初基¶
勤思渉渭覽恬波於舊國澤緬¶
詒豐朕展謁¶
橋陵䖍崇邃宇值落成而告備爰秩祀以升馨典洽懐柔¶
　　冀休嘉之黙荷誠昭妥侑期肸蠁之潛孚尚克歆承¶
　　鑒兹芬苾¶
<pb:KR2k0040_WYG_011-23a>¶
　　　祭巨流河神廟文(乾隆四十三年/)¶
　　雙源逺引恬波徵効順之符四望增修肇祀肅薦馨¶
　　之典啟潤既彰夫勝蹟展誠宜飭夫專祠惟¶
　神稟徳靈長施功溥洽衍脈自鄧村以北𣲖合西來通¶
　　支當鐵嶺之南績宏東注奠安流於沃壤彌覘襟帶¶
　　之雄資利渉於名津共慶舟梁之便念庥徵之顯著¶
　　爰美報之䖍申用鳩將作之司秪崇棟宇特舉維親¶
　　之祀恪奉几筵¶
<pb:KR2k0040_WYG_011-23b>¶
　神其肸蠁時通滋生普被攬璇題之煥采式鑒懐柔眷¶
　　雕爼之升香丕昭孚佑庶其歆格勿替精禋¶
　　　祭遼太祖文(乾隆四十八年/)¶
　　惟¶
　帝制勝中原肇基東土奮琱戈而創業八部威揚誌金¶
　　箭以恢疆五京勢鞏仰英靈其如在知神武所由興¶
　　朕四謁¶
橋山載懐陵邑緬規模於締造史牒詳臚景功徳之昭垂¶
<pb:KR2k0040_WYG_011-24a>¶
　　苾芬永祀爰循舊典遣告明禋鑒此潔蠲¶
　神其歆格¶
　　　祭北鎮醫巫閭山文(乾隆四十八年/)¶
　　惟¶
　神位鎮冀方功齊恒嶽緬肇封之典望著虞廷叅列宿¶
　　之精祥鍾尾野永作巖闗之障勢拱幽燕長資靜鎮¶
　　之庥基凝東北溯昔三申盥薦曾抒仰止於明禋越¶
　　兹四度經臨復展升馨于邃宇¶
<pb:KR2k0040_WYG_011-24b>¶
　神其右饗庶克來馨¶
　　　祭長白山文(乾隆四十八年/)¶
　　惟¶
　神徳秉安敦功參峻極坤維式奠靈長疏鴨綠之原¶
王迹肇基純固䕶龍興之脈溯¶
作山之餘烈效順無疆隆望祀以垂庥黙欽有相憶昨鑾經¶
　　三駕典飭司存迨今瞬閲五秋忱殷仰止明禋申薦¶
　　尚克歆承¶
<pb:KR2k0040_WYG_011-25a>¶
　　　祭渾河神廟文(乾隆四十八年/)¶
　　惟¶
　神澤著西流功施東土合大梁以滙注靈長千里而遥¶
　　達句驪而朝宗襟帶兩京之外覽恬波于卜澗溯¶
偉伐于胥原昨以展謁¶
橋山因之虔崇邃宇明禋告備曾紀蹟于穹碑清蹕載臨¶
　　爰升馨於雕俎用申昭告尚克鑒歆¶
　　　祭巨流河神廟文(乾隆四十八年/)¶
<pb:KR2k0040_WYG_011-25b>¶
　　惟¶
　神徳秉靈長澤施溥洽到海而㑹同千里有委有原入¶
　　邊而濬發雙流屢分屢合曩以蹕途莅止飭啟專祠¶
　　兹因鑾輅經臨載陳芳薦惟冀嫓流泉於豳土清晏¶
　　常昭培逺脈於¶
珠丘基圖式鞏庶其歆格勿替精禋¶
　　　祭太子河神文(乾隆四十八年/)¶
　　惟¶
<pb:KR2k0040_WYG_011-26a>¶
　神派分葦峪潤接驪河瞻薩穆以尋源自斡羅而通道¶
　　兹以陪京展謁蹕路經臨式懐孚佑之靈宜肅明禋¶
　　之薦溯昔楯車¶
薄伐波臣助囊土之功洎乎綿甲前驅鬭士賈奪橋之勇¶
　　震先聲於虎驛閘湧銀濤渡勁旅於龍驤濠翻雪浪¶
　　曩日金城鞏建尚虚秩祀之文即今雕俎虔申特重¶
　　專員之典庶歆芬苾俯答休嘉¶
<pb:KR2k0040_WYG_011-27a>¶
　　碑文¶
　　　渾河神廟碑文¶
　　渾河神廟者乾隆四十三年勅有司之所崇建也英¶
　　峩北繞納魯西流縈迴千里之遥演迤¶
三陵之側長源作帶梁河異𣲖以同瀾靈脈扶輿遼澤滙¶
　　趨而赴壑抱¶
龍興之初地衆水雲從翊鳯舞之陪都恬波鏡淨溯昔造¶
　　邦¶
<pb:KR2k0040_WYG_011-27b>¶
撻伐瀕河則諸部先除洎夫¶
作邑經營乘溜則羣材勝用入夜而聨魚陳爰申巴勒達¶
　　之誅征明而渡龍驤遂奏瀋陽城之捷朕展巡邠土¶
　　敬謁¶
橋山緬¶
詒燕於¶
宗功黙欽有相飭升馨于蹕路乃詔司空鳩工象闕之東¶
　　翬翥鵬霄之上北泉嫓美胥原之流澤孔長兩載落¶
<pb:KR2k0040_WYG_011-28a>¶
　　成卜澗之垂庥有裕鐫之翠琰煥以丹綸由地中行¶
　　益鞏諸萬萬禩如川方至用弼我丕丕基¶
　　　巨流河神廟碑文¶
　　雙源濬發東西溯達𣲖之連山汊㑹同内外綜全遼¶
　　之勝廣滋涵于奥壤禮洽無文宏利渉於鳴鸞祜昭¶
　　有秩惟巨流之演漾襟京邑之浩穣象儷天津靈䟽¶
　　地脈左通白嶽克爾素北繞以同趨右接潢河科爾¶
　　沁南來而並軌屢分屢合入邊之支絡可尋有委有¶
<pb:KR2k0040_WYG_011-28b>¶
　　源到海而朝宗是戢安市襄平之故績注釋雖疎句驪¶
　　枸栁之殊稱波瀾莫二我國家龍飛出震燕翼詒豐¶
太宗文皇帝創築開城控洪波而屹鎮¶
聖祖仁皇帝肇興海運資通漕以將輸朕三謁¶
珠丘再過鏡涘緬百年之澄晏¶
祖澤長欽鞏億禩之基圖¶
　鴻功斯溥粤以乾隆戊戌秋勅建新祠逮庚子冬司工¶
　　告竣俯臨浩瀚高挹崚嶒擇爽塏以裁基飾棟梴而¶
<pb:KR2k0040_WYG_011-29a>¶
　妥祀當日師行枕席靡唐宗薪土之勞今兹渡穩舟¶
　梁兼鎬邑田疇之利帝鄉賽報歳時之肸蠁潜孚王¶
　氣扶輿輔甸之靈長永䕶¶
　¶
　¶
　¶
　¶
　¶
<pb:KR2k0040_WYG_011-29b>¶
　¶
　¶
　¶
　¶
　¶
　¶
　¶
欽定盛京通志卷十一¶
