# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:40.141330
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷十
<pb:KR2k0040_WYG_010-1a>¶
欽定四庫全書¶
欽定盛京通志卷十¶
天章一¶
皇上聖製¶
　賦(二首/)¶
　序¶
　書事¶
　記¶
<pb:KR2k0040_WYG_010-1b>¶
　論¶
　訂譌(二首/)¶
<pb:KR2k0040_WYG_010-2a>¶
　欽定四庫全書¶
　欽定盛京通志卷十¶
　天章¶
　　　　(臣/)等謹按殷歌元鳥周詠瓜緜所以述祖徳闡¶
　　　　鴻圖凡皆臣子追紀艱難鋪陳光烈未有躬膺¶
　　　　寳籙溯述造邦基命之源勒諸金石昭示奕世¶
　　　　者也我¶
　皇上文思欽命道隆繼述三莅¶
<pb:KR2k0040_WYG_010-2b>¶
　　盛京永懷建邦唘土之猷追維沐雨櫛風之迹賦有¶
　　陪都之製舞成¶
世徳之辭紀¶
大勳則書事有¶
　鴻篇懋元功則復封有¶
　特詠¶
　　皇輿標注¶
　敬念¶
<pb:KR2k0040_WYG_010-3a>¶
前勞¶
戰蹟重圖勤思¶
謨烈葢惟有¶
　丕顯丕承之徳故有¶
　是彛是訓之言至若¶
　㡬餘鏡古三韓訂范史之訛¶
　乙夜紬編諸加正郝書之謬尤足以立羣言之凖則而¶
　　　　垂為萬世之經臣等謹編録歴年¶
<pb:KR2k0040_WYG_010-3b>¶
　御製文暨四詣¶
　　盛京¶
　御製詩恭次¶
　綸音後謹列為¶
　天章第三¶
<pb:KR2k0040_WYG_010-4a>¶
欽定四庫全書¶
欽定盛京通志卷十¶
天章一¶
皇上聖製¶
　賦(二首/)¶
　盛京賦(有序/)¶
　嘗聞以父母之心為心者天下無不友之兄弟以祖¶
　宗之心為心者天下無不睦之族人以天地之心為¶
<pb:KR2k0040_WYG_010-4b>¶
　心者天下無不愛之民物斯言也人盡宜勉而所繫¶
　於為人君者尤重然三語之中又惟以祖宗之心為¶
　心居其要焉葢以祖宗之心為心則必思開創之維¶
　艱知守成之不易兢兢業業畏天愛人於是刑兄弟¶
　而御家邦斯以父母之心為心也孔子曰明乎郊社¶
　之禮禘嘗之義治國其如示諸掌乎宗廟禘嘗之典¶
　固先王繼志述事之大經也然自聖人象大過肇封¶
　樹以來上陵之制漢代已然我國家肇興盛京豳岐¶
<pb:KR2k0040_WYG_010-5a>¶
　　之地¶
橋山在焉昔¶
皇祖六十一年之間三謁¶
丹陵用展孝敬¶
皇考在位百度維新日不暇給適西鄙有事徴役已勞又¶
藩邸時曾奉¶
皇祖命往謁¶
祖陵是以十有三年中未舉是典予小子纘承丕基懼徳¶
<pb:KR2k0040_WYG_010-5b>¶
　　弗嗣深惟¶
祖宗締構之勤日有孜孜敬奉神器言念盛京為天作之¶
　　基¶
永陵¶
福陵¶
昭陵巍然在望不躬親祀事其奚以擄慤忱而示來許爰¶
　　以乾隆癸亥秋恭奉¶
皇太后發軔京師届我陪都孝思以申¶
<pb:KR2k0040_WYG_010-6a>¶
祖武是仰因周覽山川之渾厚民物之樸淳榖土之沃肥¶
　　百昌之繁廡洵乎天府之國興王之㑹也昔邠居相¶
　　度召頌公劉岐宅作屏周歌太王莫不於¶
上帝之監觀下民之君宗三致意焉故物以賦顯事以頌¶
　　宣既見於斯豈黙於言乎遂作賦曰¶
　　嵗大淵獻時旦栁中協律無射辨方庚辛歴吉日以¶
　　建旗駕應龍之和鸞紛灕虖蕤蜿蜒旌雄虹橦鳴鳶¶
　　周乎神臯之壤届乎箕尾之躔循我留都殺禋¶
<pb:KR2k0040_WYG_010-6b>¶
珠丘懷精氣仰¶
徳流既備既申迺御黼座而覲臣僚維締造之彌艱撫草¶
　　創之鴻圖曰於休哉是葢突載亳之子殷躐宅鎬之¶
　　姬周憑虚致譏於東約安處薦誚於西踰下此離為¶
　　十二之國合為六七之候鼎立𤓰分者益琑纎旁魄¶
　　不足以殚攄而孟堅平子太冲者倫方且豔陳崤函¶
　　隴坻之隘鹽池墨井之腴枍詣天梁之麗三條五劇¶
　　之區極鋪張以詭辨彼何辭迺稱諸奚侔夫天作之¶
<pb:KR2k0040_WYG_010-7a>¶
　　皇宅又何藉萇𢎞與魏舒於是諮文獻攷圖册不恧¶
　　不文爰賦其畧聚精搆思挂一漏百粤我清初肇長¶
　　白山扶輿所鍾不顯不靈周八十里潭曰闥門鴨緑¶
　　混同愛滹三江出焉¶
帝女夭妹朱果是吞爰生¶
聖子¶
帝用錫以姓曰覺羅而徽其稱曰愛新是翦是除匪安匪¶
　　康乃有葉赫輝發界藩撫順遂築城於遼陽以為東¶
<pb:KR2k0040_WYG_010-7b>¶
　　國之宗¶
天篤其祐載恢厥功天命十年相險宅中謂瀋陽為王氣¶
　　所聚乃建盛京而俯闗西故言其封域則雖始自秦¶
　　漢歴隋唐以迄遼金歟而舉其規模則維新¶
皇運膺靈祐之獨深也仰符十度之尾實臨析木之津得¶
　　雲漢之所垂維北極之所鄰亦何異乎召伯相宅卜¶
　　惟洛食奉春建策留侯演成哉於是乎左挾朝鮮右¶
　　據山海北屏白山南帯遼水滄溟為池澎湃㵽渨流¶
<pb:KR2k0040_WYG_010-8a>¶
　湯湯赴瀰瀰撇&KR2699;渹迴渾渼浴日沃星莫測其始東¶
　盡使犬之部朔連牧羊之鄙啓我漠恵之原擴我俄¶
　朶之址髙燥埤濕原田毎每走大野而拱太室者萬¶
　有餘里其山則鐡嶺繡嶺平頂降龍木查石門東水¶
　南雙矗嵑&KR1625;聚□嵏□兮屴崱嵌兮&KR2886;峒□兮□嵃¶
　嵂兮嵣嵡蔽虧日月源流湖江既孕竒而盤鬱亦含¶
　秀而隆崇故夫四蹄雙羽之族長林豐草之衆無不¶
　博産乎其中蹄類則虎豹熊羆野馬野騾鹿麞麅&KR1892;¶
<pb:KR2k0040_WYG_010-8b>¶
　狼豺封駝狐貍貛貉跳兔婆娑鼢鼯艾虎貂䑕輕嘉其他¶
　牛馬羊豕之資以日用者葢填閭巷而烝寢訛羽類則野¶
　鷄沙鷄鵞鴨青&KR1860;鸛鶴秃鶖維鵜在梁縮脖鳩燕啄木¶
　鵲鶬鷹鷂鵰鶻紅牙啇倉黄鵪䑕化白鴈霜横曰海¶
　東青出黒龍江林擊則天鵝褫魄甸搏則窟兔走僵¶
　其他鴿雀銅嘴桃蟲鴛鴦雜㳫紛泊騰軼翺翔其草¶
　則蒿艾香蒲蘆葦蕭荻章茅水葱紅藍綬虉馬藺知¶
　時木槿紀節厥維人參三椏五葉氣禀地靈功符隂¶
<pb:KR2k0040_WYG_010-9a>¶
　　隲啇陸茵陳萹蓄葶藶蠡實兔絲均能已疾其林則¶
　　五鍼之松萬年之栢重障隠天幽林蔽澤挺崇槐之¶
　　曽青䕃栕栁之濃碧大椿以八千為春夀櫟以不材¶
　　為徳爛紅杏與緋桃紛白梀與黄蘖山藤柔韌是資¶
　　鞭策鷄桑落黄可供蠶織陸珍既牣海錯亦繁鯉魴¶
　　鱒鱖鯼鯽鱅鰱鰷鯝鱧鱤鮠鰌鮎鱓比目分合重唇¶
　　浮湛劒餙鮫翅桞炙細鱗牛魚之長丈計帯魚之白¶
　　韋編烏鰂之鬚粘石渡父之啄矴船他如蛇馬驢狗¶
<pb:KR2k0040_WYG_010-9b>¶
　　豚獺豹貛出沒乎洶涌潛躍乎㳺淵蒼龍揵鬐而雲¶
　　作赤蠄掉尾而波開老蚌含珠九光燭天神竒是韞¶
　　瓌瑰是生雖山經與地志𦍑莫得而詳焉懿兹奥區¶
　　原隰畇畇厥田上中厥壤維平抱海負葢跨遼欱宣¶
　　渾河為帯興京為襟袤複陸而坦坦黋拓落而芸芸¶
　　偉嘉禎之萃薈信槖籥之絪緼¶
帝眷東顧用畀皇清而為萬載之沛豐若其測圭臬度廣¶
　　輪依繩尺疏渠川歌經始詠攸寧又可畧聞矣天命¶
<pb:KR2k0040_WYG_010-10a>¶
　　天聰丕顯丕繼因其舊瀋拓我新制規天矩地嚮明¶
　　授時増八門之詄蕩脅九逵之邐迤翼翼俾倪岧岧¶
　　堞雉起¶
圜丘於郊南單埢垣之潔祕欽柴颺槱陳玉薦幣鼓雲和¶
　　升&KR1472;栗以邀肸蠁而昭祀事霜露在履春秋聿遷愾¶
　　乎僾乎肇禋閟宫滌濯毛炰元酒太羹¶
文祖¶
神宗爰歆於斯符帝車之太乙正王宫於未央重三殿之¶
<pb:KR2k0040_WYG_010-10b>¶
　　實枚表雙闕於闔閭闕名維何文徳武功殿名維何¶
　　崇政建中髙樓望氛厥題鳳凰後宫紫極交㤗清寧¶
　　闗雎麟趾化洽家邦維樸而安乃鞏而臧豈其工㮰¶
　　檻之刻鏤豈其飾榱橑之焜煌豈其疏龍首之㟪嶫¶
　　豈其叛鳳翼之昻蔵匪有心於儉約乃潛揆夫陶唐¶
　　大政當陽十亭雁行爰諏爰度日贊日襄結君臣之¶
　　一徳而擴我闥於八荒正號紀元以受天慶於是定¶
　　兩翼之位列八旗之方黄白紅藍有正有鑲法其象¶
<pb:KR2k0040_WYG_010-11a>¶
　　於河鼓則其數於羲經神其變於三五握其竒於九¶
　　宫¶
大聖創制動恊天象是猶易之書契乃觀蹄迒焉以樹屏¶
　　翰馭輕居重本支百世昌我宗潢佐命之勳曰費英¶
　　東額都希福績茂蕭張曰有坐謀曰有折衝既彬彬¶
　　而濟濟亦赳赳而彭彭其餘附鳳而攀龍者葢車載¶
　　與斗量爰制國書興文教演義譯音物取其肖允維¶
　　達海克稱檢校雖絶域其必通即纎故其亦貌夫人¶
<pb:KR2k0040_WYG_010-11b>¶
　　自為戰王者無敵角嚴則百墉失憑旌揮則三邊定¶
　　檄義不返顧勇不重壁是以敉四海而莫攖亘千古¶
　　而鮮匹故班禄於累世用以酬夫勞績及其斗杓北¶
　　指渉冬背秋爰狩中原我戎是修靡虹采梟蜺斿拖¶
　　霧纛建雲旗後屬車前導㳺乗我良産屏彼彫輈右¶
　　忘歸之箭勁左繁弱之弓柔倩浰而雷動鴻絧而星¶
　　流又何必王良執轡纎阿御軥也哉於是帶甲之士¶
　　百萬盡發鷹犬而驟驊騮卑㤗山之為櫓跨渤海以¶
<pb:KR2k0040_WYG_010-12a>¶
　　張罘林林裔裔列列裒裒命地而後中應聲而先掊¶
　　散壄麋之羣友剔穴狸之伏留駭巘麢之儦俟讋郊¶
　　兎之佻偷既肩惰指倦而麌麌之羣猶縁陵蔽野比¶
　　夏草之稠焉爰用三驅示無盡劉更命羽林佽飛之¶
　　士手豹尾踞虎頭搏洞熊殱澤䝏觀壯夫之鶴躍快¶
　　猛獸之貙膢乃獻我成禽舍彼踐毛擇其上殺允惟¶
　　左膘以奉宗廟乾豆烹炰次充賓客乃薦君庖班獲¶
　　行賞訖乎輿僚是盖因天地之利習軍旅之勞戰則克¶
<pb:KR2k0040_WYG_010-12b>¶
　　而祭受福古者蒐苖獮狩之禮所為昭詎其&KR0675;三時¶
　　之土榖奪百姓之腴膏蹂桑柘之地廣虞獵之郊如¶
　　子虚上林之所嘲也哉將將蕃后䕫夔列君奉贄來¶
　　朝齋遫侍晨或稽首而請聘或傾心而納姻於是樂¶
　　以九奏饗以八珍邁呼韓之朝天踰頡利之舞庭合¶
　　内外為一家自我¶
祖而已然坰牧之宜曰太凌河亘肥壤之博衍茁靈草之¶
　　敷披夏蚊避境春泉漾波是以駉駉之牡蕃孳孔多爾¶
<pb:KR2k0040_WYG_010-13a>¶
　　其驪驈騅駓騂騏駱驒騮馰驔騧馯□駰騢或眠而¶
　　馾或行而□惟致逺之有賴亦揚威之無過畿甸既¶
　　闢農桑是咨爰飭田畯爰勵甸師物蚤晚之種辨髙¶
　　下之宜男則耕耘是務女則織紝是謀抑工商之末¶
　　業勤衣食之本圗故深耕易耨榖用滋也九夏三耘¶
　　免汙萊也雨我公田遂及私也庤我錢鏄銍艾時也¶
　　我簋斯盛實佳粢也我倉如陵庾如坻也服尚布棉¶
　　奚纎美也器用陶匏戒奢靡也土物是愛神降嘉生¶
<pb:KR2k0040_WYG_010-13b>¶
　　黍維秬秠稻維糯秔粟維穈芑粱維白黄解蠡胡麻¶
　　來牟鈴鐺蘇分紫赤豆有豌豇蔬則蕓薹薤蒜蘿蔔¶
　　韭葱蔞蒿蒲笋紫堇茴香壺盧蔓菁萵苣葵薑鮮不¶
　　斾斾穟穟唪唪幪幪驛驛厭厭綿綿穰穰惟脈土之¶
　　獨純斯穡事之孔良農隙教戰守禦相望國以殷富¶
　　兵以盛彊鬱葱佳氣盤礴無垠民風噩噩伾侁自然¶
　　休有¶
烈光格於¶
<pb:KR2k0040_WYG_010-14a>¶
皇天¶
上帝其子之維有歴年是以我¶
世祖因人心之歸清順天意之厭明掃驅除之閏位統子弟¶
　　之精兵無亾矢遺鏃之費而膺圖正位乎燕京葢嘗¶
　　考千古之興替稽百代之厯數拒符瑞之難諶信仁¶
　　義之堪守斥逐鹿之蠱說審神器之有授乃知¶
帝命不時眷清孔厚也不有開之何以培之不有作之何¶
　　以得之夫其披荆棘冒氛霾歴艱辛躬利害無嬗代¶
<pb:KR2k0040_WYG_010-14b>¶
　　之迹而受車書之來者葢書所謂于湯有光詩所謂¶
　　民之攸歸矣皇矣陪都實惟帝鄉乃命秉鉞之帥乃¶
　　置五部之卿民安郡縣旗樂屯莊春秋耕斂我倉我¶
　　箱朝㑹朔望躋躋蹌蹌昭萬年之有道卜百世之靈¶
　　長乃作頌曰¶
　　於鑠盛京維瀋之陽大山廣川作觀萬方虎踞龍蟠¶
　　紫縣浩穰爰浚周池爰築長墉法天則地陽耀隂蔵¶
　　貨别隧分旗亭五重神基崇峻帝系綿昌周曰邠岐¶
<pb:KR2k0040_WYG_010-15a>¶
　　漢惟豐沛白水慶善興王之㑹長白隆隆滄溟濊濊¶
　　形勝之選奕世永頼俯臨區夏襟控中外休飬百年¶
　　既豐而㤗溯其始謀繼序敢懈昔我¶
皇祖三至斯土棽麗六飛森沈萬旅孔碩九重不遑安處¶
　　祗謁¶
山陵亦臨朝宁置酒故宫用酧父老乃霈恩施逮乎編户匪¶
　　勤於廵良慕乎古閔予弗徳實纘丕基嵗時¶
太廟陟降格思𬗟仰¶
<pb:KR2k0040_WYG_010-15b>¶
鼎湖惟瞻惟依荷¶
天之龍際時之和駕言徂東絡繹羽儀風舉雲摇鱗萃魚¶
　　麗我賓我臣我行是隨載至神鄉載覲¶
園寢靈鬱崇輝祥凝巨瀋原廟衣冠覇陵衾枕松栢雲縵¶
　　溪池流淰盪滌洪鑪陶甄羣品石馬悲風淚泉沾祍¶
　　豈必羮墻一氣是禀聿造故宫故宫赫赫聿升太階太階¶
　　奕奕無彩之飾惟厚之積皓曜䨲照歙赩烏赤左墄右平¶
　　坤闔乾闢土壁葛燈遐哉儉徳詒我孫謀萬年之宅¶
<pb:KR2k0040_WYG_010-16a>¶
　　乃開南端設席肆筵爰爵周親及彼鵷鸞南陽故舊¶
　　洒如言言惟此嘉師¶
列祖之臣是噢是咻是貽我躬敬之敬之翼翼惴惴於億¶
　　萬嵗皇圖永綿¶
　　神樹賦(有序/)¶
永陵内¶
肇祖惟謹蔵衣冠¶
興祖實奉安龍脉正中¶
<pb:KR2k0040_WYG_010-16b>¶
景祖¶
顯祖昭穆左右¶
興祖寳鼎前生瑞榆一株輪囷盤鬱圓覆¶
佳城尊之曰¶
　神樹敬為賦以紀之¶
　　懿乎¶
　啟運之為山也分¶
　長白之龍榦結秘¶
<pb:KR2k0040_WYG_010-17a>¶
聖之神丘屏納緑窩集之瑞麓帶蘇克素河之祥流是以¶
橋山建鼎¶
原廟蔵旒以祀以禋緜繼繩於奕代卜年卜世揚¶
光烈於千秋爰生¶
　神樹非栢非松根從天上分來想銀河之歴歴種豈人¶
　　間所有鬱佳氣之䓗䓗前乎此者昭靈貺其若彼後¶
　　乎此者垂景佑於無窮儼若¶
帝謂東王木公曰赫圖阿拉¶
<pb:KR2k0040_WYG_010-17b>¶
興王之里山聲告慶繁禔祉乎¶
丹陵河色呈榮郁英華乎白水宜有嘉䕃圎覆¶
鼎湖如繖如葢為禎為符木公承命咨之女夷(叶/)選材去¶
　　柘舉瑞得揄是誠兆大清之篤祜庇萬葉而多餘者¶
　　也爾其夭矯籠蓯閜砢蟠薄偃仰森沉離披錯落翩¶
　　乎軒庭紫鳳翔阿閣偨池䓗蒨緑翠丹黄參差杳藹¶
　　雲日風霜又如禹代御龍遊帝鄉夫其貝多菩提建¶
　　木蟠桃荒唐謬悠增誕騰嘲至夫樗材散木枯樹浮¶
<pb:KR2k0040_WYG_010-18a>¶
　　槎玩世狎物寓意興嗟則何如徴實蹟於無斁表庥¶
　　應於有遐者哉乃作頌曰¶
　　巍巍¶
永陵¶
興皇都兮吉雲在上滃扶疎兮與地同久霜露濡兮金幢¶
　　玉節布以舒兮䕃暄承閏永刧俱兮數(上/聲)葉億萬緜¶
　　世如兮¶
<pb:KR2k0040_WYG_010-19a>¶
　　序¶
　　盛京尊蔵寶譜序¶
　　乾隆十一年春閲交㤗殿所儲諸寶既詳定位置為¶
　　文記之其應别貯者分别收貯至其文或複見及國¶
　　初行用者為數凡十雖不同於現用之寳而未可與¶
　　古玩並列因念盛京為國家發祥地¶
祖宗神爽實所憑依朕既重繕¶
列祖實録尊蔵鳳凰樓上覲揚¶
<pb:KR2k0040_WYG_010-19b>¶
光烈傳示無疆想當¶
開天之始凝受¶
帝命寶符煥發六合承式璠璵孚尹¶
手澤存焉記不云乎陳其宗器𢎞璧琬琰陳之西序崇世¶
　　守也爰奉此十寶賫送盛京鐍而蔵之而著其縁起¶
　　如此¶
<pb:KR2k0040_WYG_010-20a>¶
　　書事¶
　　　己未嵗我¶
太祖大破明師於薩爾滸山之戰書事¶
　　葢聞國之將興必有禎祥然禎祥之賜由乎¶
天而致¶
天之賜則由乎人予小子於己未嵗我¶
太祖太破明師於薩爾滸之戰益信此理之不爽也爾時¶
　草剏開基篳路藍縷地之里未盈數千兵之衆弗滿數¶
<pb:KR2k0040_WYG_010-20b>¶
　萬惟是¶
父子君臣同心合力師直為壯荷¶
天之龍用能破明二十萬之衆每觀¶
實録未嘗不流涕動心思我¶
祖之勤勞而念當時諸臣之宣力也謹依¶
實録叙述其事如左¶
　　己未二月明帝命楊鎬杜松劉綎等統兵二十二萬號¶
　　四十萬來攻左翼中路以杜松王宣趙夢麟張銓督¶
<pb:KR2k0040_WYG_010-21a>¶
　　兵六萬由渾河出撫順闗右翼中路以李如栢賀世¶
　　賢閻鳴㤗督兵六萬由清河出鴉鶻闗左翼北路以¶
　　馬林麻岩潘宗顔督兵四萬由開原合葉赫兵出三¶
　　岔口右翼南路以劉綎康應乾督兵四萬合朝鮮兵出¶
　　寛甸口期並趨我興京三月朔我西路偵卒遥見火¶
　　光馳告甫至而南路偵卒又以明兵偪境告我¶
太祖曰明兵之來信矣南路駐防之兵有五百即以此拒¶
　　之明使我見先南路有兵者誘我兵而南也其由撫¶
<pb:KR2k0040_WYG_010-21b>¶
　　順闗西來者必大兵急宜拒戰破此則他路兵不足¶
　　患矣即於辰刻率大貝勒代善(後封禮/親王)及衆貝勒大¶
　　臣統城中兵出而令大貝勒前行時偵卒又以明兵¶
　　出清河路來告大貝勒曰清河之界道途偪仄﨑嶇¶
　　兵未能驟至我兵惟先往撫順以逆敵兵遂過扎喀¶
　　闗與逹爾漢侍衛扈爾漢(後授三等/子世職)集兵以待¶
上之至時¶
四貝勒(即我帝/宗皇)　(太/)以祀事後至謂大貝勒曰界藩山上¶
<pb:KR2k0040_WYG_010-22a>¶
　　我築城夫役在焉山雖險倘明之將帥不惜士卒奮¶
　　力攻之䧟夫役奈何我兵宜急進以安夫役之心大¶
　　貝勒等善是言下令軍士盡擐甲日過午至太蘭岡¶
　　大貝勒及扈爾漢欲駐隠僻地以待敵¶
四貝勒艴然曰正宜耀兵列陣明示敵人壯我夫役士卒¶
　　之胆俾并力以戰何故令兵列隠僻地耶巴圖魯額¶
　　亦都(後為一等大臣/追封𢎞毅公)曰¶
貝勒之言是也我兵堂堂正正以向敵人遂督兵前赴界¶
<pb:KR2k0040_WYG_010-22b>¶
　　藩對明兵營列陣而待初衆貝勒兵未至我國防禦¶
　　築城夫役之兵僅四百人伏薩爾滸谷口伺明總兵¶
　　杜松王宣趙夢麟之兵過谷口將半尾擊之追至界¶
　　藩渡口與築城夫役合據界藩山之吉林崖杜松結¶
　　營薩爾滸山而自引兵圍吉林崖仰攻我兵我兵四¶
　　百人率衆夫役下擊之一戰而斬明兵百人時我國¶
　　衆貝勒甫至見明兵攻吉林崖者約二萬人又一軍¶
　　列薩爾滸山巔遥為聲勢四大貝勒與諸將議曰吉林¶
<pb:KR2k0040_WYG_010-23a>¶
　　崖巔有防衛夫役之兵四百人急增千人助之俾登¶
　　山馳下衝擊而以右翼四旗兵夾攻之其薩爾滸山¶
　　之兵則以左翼四旗兵當之遂遣兵千人往吉林崖¶
上至問四大貝勒破敵策四大貝勒具以前議告¶
上曰日暮矣且從汝等今分右翼四旗之二與左四旗兵¶
　　合先破薩爾滸山所駐兵此兵破則界藩之衆自䘮¶
　　胆矣再令右二旗兵遥望界藩明軍俟我兵由吉林¶
　　崖馳下衝撃時併力以戰是時我國近都城之兵乗¶
<pb:KR2k0040_WYG_010-23b>¶
　　善馬者先至乗駑馬者後至其數十里外者尚未至¶
　　于是合六旗兵進攻薩爾滸山明兵駐營列陣發鎗¶
　　礟我兵仰而射之奮力衝擊不移時破其營壘死者¶
　　相枕籍而所遣助吉林崖之兵自山馳下衝擊右二¶
　　旗兵渡河直前夾擊明兵之在界藩山者短刃相接¶
　　我兵縱横馳突無不一當百遂大破其衆明總兵杜¶
　　松王宣趙夢麟等皆沒於陣横屍亘山野流血成渠¶
　　其旗幟器械及士卒死者蔽渾河而下如流澌焉追¶
<pb:KR2k0040_WYG_010-24a>¶
　　奔逐北二十餘里至碩欽山時已昏軍士沿途搜勦¶
　　者又無數是夜明總兵馬林兵營於尚間崖濬壕嚴¶
　　斥堠鳴金鼓自衛我兵見之乗夜馳告於大貝勒翼¶
　　旦大貝勒以三百餘騎馳往馬林兵方㧞營見大貝¶
　　勒兵至回兵結方營環營濬壕三匝列火器俾習火¶
　　噐者立壕外繼列騎兵以俟又潘宗顔一軍距西三¶
　　里外營斐芬山大貝勒見之使人馳告於¶
上時我國逺路之兵亦陸續至與大貝勒兵合明左翼中¶
<pb:KR2k0040_WYG_010-24b>¶
　　路後營遊擊龔念遂李希泌統歩騎萬人駕大車持¶
　　堅楯營於斡琿鄂謨地環營濬壕外列火器¶
上見之與¶
四貝勒率兵不滿千人分其半下馬歩戰明兵發火噐拒¶
　　敵¶
四貝勒引騎兵奮勇衝入我歩兵遂斫其車破其盾明兵¶
　　又大敗龔念遂李希泌皆陣沒焉㑹大貝勒使人至¶
　　知明兵已營尚間崖¶
<pb:KR2k0040_WYG_010-25a>¶
上不待¶
四貝勒兵急引侍從四五人往日中至其地見明兵四¶
　　萬人布陣成列¶
上趣令我軍先據山巔向下搏擊衆兵方欲登山而馬林¶
　　營内之兵與壕外兵合¶
上曰是將與我戰也我兵且勿登山宜下馬歩戰令大貝¶
　　勒往諭時左二旗兵下馬者方四五十人明兵已自¶
　　西突至大貝勒代善言於¶
<pb:KR2k0040_WYG_010-25b>¶
上曰兵已進矣即怒馬迎戰直入其陣二貝勒阿敏三貝¶
　　勒莽古爾㤗與衆台吉等各鼓勇奮進兩軍搏戰遂¶
　　敗明兵斬首捕鹵過當方戰時我六旗兵見之不及¶
　　布列行陣人自為戰前後弗相待縱馬飛馳直逼明¶
　　營明兵發鳥鎗巨礟我兵衝突縱擊飛矢利刃所向¶
　　無前明兵不能支又大敗遁走我兵乗勝追撃明副¶
　　將麻岩及大小將士皆陣沒總兵馬林僅以身免滅¶
　　迹掃塵案角隴種尚間崖下河水為之盡赤¶
<pb:KR2k0040_WYG_010-26a>¶
上復集軍士馳徃斐芬山攻開原道潘宗顔兵令我兵之¶
　　半下馬仰山而攻宗顔兵約萬人以楯遮蔽連發火¶
　　器我兵突入摧其揗遂破之宗顔全軍盡沒時葉赫¶
　　貝勒錦台什布揚古欲助明與潘宗顔合其兵甫至¶
　　開原中固城聞明兵敗大驚而遁是時我軍既擊破¶
　　明二路兵¶
上乃收全軍至固勒班地方駐營而明總兵劉綎李如栢¶
　　等由南路進者已近逼興京偵卒馳告¶
<pb:KR2k0040_WYG_010-26b>¶
上遂命扈爾漢先率兵千人往禦翼旦¶
上復命二貝勒阿敏率兵二千繼之¶
上率衆貝勒大臣還軍至界藩行凱旋禮刲八牛祭纛告¶
天大貝勒代善請曰吾先歸從二十騎微行探信祀畢¶
上徐來¶
上許諾三貝勒莽古爾㤗亦相繼行¶
四貝勒馳至¶
上前請與俱往¶
<pb:KR2k0040_WYG_010-27a>¶
上曰汝兄微行往探汝隨吾後行¶
四貝勒曰兄獨往吾留此未安也遂亦行日暮大貝勒回¶
　　至興京入宫則¶
皇后内廷等見大貝勒至亟問禦敵策大貝勒曰撫順開¶
　　原二路敵兵已破誅戮且盡南來兵已遣將往禦我¶
　　待¶
父皇命當即往破之於是大貝勒復出城迎¶
上子大屯之野¶
<pb:KR2k0040_WYG_010-27b>¶
上自界藩啓行至興京平明命大貝勒三貝勒¶
四貝勒統軍士禦劉綎而留兵四千於都城待李如栢賀¶
　　世賢等之兵初劉綎兵出寛甸進棟鄂路我居民避¶
　　匿深山茂林中劉綎悉焚其柵寨殺其孱弱佐領託¶
　　保額爾訥額赫率駐防五百人迎敵劉綎兵圍之數¶
　　重額爾訥額赫死之并傷我卒五十人託保引餘兵¶
　　與扈爾漢軍合扈爾漢伏兵山隘以待已刻大貝勒¶
　　及三貝勒¶
<pb:KR2k0040_WYG_010-28a>¶
四貝勒引兵甫出瓦爾喀什窩集時劉綎所率精銳二萬¶
　　人先遣萬人前掠將趨登阿布達哩岡布陣大貝勒欲¶
　　引兵先登馳下擊之¶
四貝勒曰兄統大兵留此相機為援吾先督兵登岡自上¶
　　下撃之大貝勒曰善吾引左翼兵出其西汝引右翼¶
　　兵登山俾將士下撃汝立後督視勿違吾言輙輕身¶
　　入也¶
四貝勒遂率右翼兵徃先引精騎三十人超出衆軍前自¶
<pb:KR2k0040_WYG_010-28b>¶
　　山馳下奮撃之兵刃交接戰甚酣後軍隨至衝突而¶
　　入大貝勒又率左翼兵自山之西至夾攻之明兵大¶
　　潰¶
四貝勒乗勝追擊與劉綎後隊兩營兵遇綎倉卒不及陣¶
四貝勒縱兵奮擊殱其兩營兵萬人劉綎戰死是時明海¶
　　葢道康應乾歩兵合朝鮮兵營于富察之野其兵執¶
　　筤筅長鎗被籐甲皮甲朝鮮兵被紙甲其胄以桞條¶
　　為之火器層叠列待¶
<pb:KR2k0040_WYG_010-29a>¶
四貝勒既破劉綎兵方駐軍衆貝勒皆至遂復督兵攻應¶
　　乾明兵及朝鮮兵敵兢發火器忽大風驟作走石揚¶
　　沙烟塵反撲敵營昏冥晝晦我軍乗之飛矢雨發又¶
　　大破之其兵二萬人殱焉應乾遁去先是二貝勒阿¶
　　敏扈爾漢前行遇明遊撃喬一琦兵擊敗之一琦收¶
　　殘兵奔朝鮮都元帥姜功烈營時功烈據固拉庫崖¶
　　衆貝勒復整兵逐一琦遂攻朝鮮營功烈知明兵敗¶
　　大驚遂按兵偃旗幟遣通事執旗来告曰此來非吾¶
<pb:KR2k0040_WYG_010-29b>¶
　　願也昔倭侵我國據我城郭奪我疆土急難之時頼¶
　　明助我獲退倭兵今以報徳之故奉調至此爾撫我¶
　　我當歸附且我兵之在明行間者已被爾殺此營中¶
　　皆髙麗兵也明兵逃匿于我者止遊撃一人及所從¶
　　軍士而已當執之以獻四大貝勒定議乃曰爾等降¶
　　先令主將來否則必戰功烈復遣使來告曰吾若今¶
　　夕即往恐軍亂逃竄其令副元帥先往宿貝勒營以¶
　　示信詰朝我率衆降遂盡執明兵擲於山下付我明¶
<pb:KR2k0040_WYG_010-30a>¶
　　遊擊喬一琦自縊死於是朝鮮副元帥先詣衆貝勒¶
　　降翼日姜功烈率兵五千下山降衆貝勒宴勞之送¶
　　功烈及所部將士先詣都城¶
上御殿朝鮮都元帥姜功烈及副元帥等匐匍謁見¶
上優以賓禮數賜宴厚遇之士卒悉留豢飬四大貝勒既¶
　　殱南路明兵四萬人我軍駐三日籍其俘獲人馬輜¶
　　重鎧仗而還是役也明以傾國之兵雲集遼藩又招¶
　　合朝鮮葉赫分路來侵五日之間悉被我軍誅滅其¶
<pb:KR2k0040_WYG_010-30b>¶
　　宿將猛士暴骨骸于外士卒死者不啻十餘萬我軍¶
　　邀¶
天佑助以少撃衆無不催堅挫銳迅奏膚功策勲按籍我¶
　　士卒僅損二百人自古克敵制勝未有若斯之神者¶
　　也時明經畧楊鎬駐瀋陽聞三路兵敗大驚急檄總¶
　　兵李如栢副將賀世賢等回兵如栢等自呼蘭路遁¶
　　歸我哨兵二十人見之據山上鳴螺繫㡌弓弰揮之¶
　　作招集大兵狀已而呼噪下擊殺四十人獲馬五十¶
<pb:KR2k0040_WYG_010-31a>¶
　　匹明兵奪路而逃相蹂踐死者復千餘人庚寅大軍¶
　　還至城都¶
上顧衆貝勒大臣曰明以二十萬衆號四十七萬分四路¶
　　并力來戰今我不踰時破之遂獲全勝各國聞之若¶
　　謂我分兵拒敵則稱我兵衆若謂我往來勦殺則服¶
　　我兵強傳聞四方孰不懾我軍威者哉嗚呼是由一¶
　　戰而明之國勢益削我之武烈益揚遂乃克遼東取¶
　　瀋陽王基開帝業定夫豈易乎允因我¶
<pb:KR2k0040_WYG_010-31b>¶
太祖求是于¶
天復讐乎¶
祖同兄弟子姪之衆率股肱心膂之臣¶
親冐矢石授方畧一時¶
聖嗣賢臣抒勞効悃用成鴻勲我大清億萬年丕丕基實¶
　　肇乎此予小子披讀¶
實録未嘗不起敬起慕起悲媿未能及其時以承¶
訓抒力於行間馬上也夫我¶
<pb:KR2k0040_WYG_010-32a>¶
祖如此勤勞所得之天下子若孫覩此戰蹟而不思所以¶
　　永¶
天命綿帝圖兢兢業業治國安民凛惟休惟恤之誡存監¶
　　夏監殷之心則亦非予子孫而已爾此予覩薩爾滸¶
　　之戰所由書事也此予因¶
實録尊蔵人弗易見而特書其事以示我大清億萬年子¶
　　孫臣庶期共勉以無忘¶
祖宗開創之艱難也¶
<pb:KR2k0040_WYG_010-33a>¶
　記¶
　　文溯閣記¶
　輯四庫之書分四處以庋之方以類聚數以偶成文¶
　淵文源文津三閣之記早成則此文溯閣之記亦不¶
　可再緩因為之辭曰¶
　權輿二典之賛堯舜也一則曰文思一則曰文明葢¶
　思乃藴於中明乃發於外而胥藉文以顯文者理也¶
　文之所在天理存焉文不在斯乎孔子所以繼尭舜¶
<pb:KR2k0040_WYG_010-33b>¶
　之心傳也世無文天理冺而不成其為世夫豈鉛槧¶
　簡編云乎哉然文固不離乎鉛槧簡編以化世此四¶
　庫之輯所由亟亟也兹則首部告成綱紀已定與之¶
　暇以究其核督之勤以防其忽乙夜㡬暇亦亹披覧¶
　怪僻側艶滌濯剗磢犂然理明裒然文顯所餘三部¶
　唯鈔胥之事然而豕亥陶隂猶不可不讐校也四閣¶
　之名皆冠以文而若淵若源若津若溯皆从水以立¶
　義者葢取范氏天一閣之為亦既見於前記矣若夫¶
<pb:KR2k0040_WYG_010-34a>¶
　　海淵也衆水各有源而同歸於海似海為其尾而非¶
　　源不知尾閭何洩則仍運而為源原始反終大易所¶
　　以示其端也津則窮源之徑而溯之是則溯也津也¶
　　實亦迨源之淵也水之體用如是文之體用顧獨不¶
　　如是乎恰於盛京而名此名更有合周詩所謂溯澗¶
　　求本之義而予不忘¶
祖宗創業之艱示子孫守文之模意在斯乎意在斯乎¶
<pb:KR2k0040_WYG_010-35a>¶
　　宋孝宗論¶
　　宋孝宗之事髙宗可謂極其孝光宗之事孝宗可謂¶
　　極其不孝¶
天道好還在孝宗不宜有此豈¶
天未垂鑒乎余謂此正所以¶
天之垂鑒也葢人君之孝與庶人不同必當思及祖宗不¶
　　失其業兹南渡之宋祖宗之業已失其半不思復中¶
　　原報國恥而區區於飬志承歡之小節斯可謂之孝¶
<pb:KR2k0040_WYG_010-35b>¶
　　乎且孝宗奉髙宗遊西湖已獨不共遊乎是託於娛¶
　　親而私以行樂是可謂之孝乎又恐髙宗往西湖為勞¶
　　於宫内肖其勝斯不更勞民而費財乎光宗受制悍¶
　　婦非人類其不孝固不必責而孝宗之所以得此豈¶
　　無所以致之之由乎此即¶
天道好還所以垂鑒也稗官小乗乃謂臨安士庶皆興於¶
　　孝何其見之小哉葢此論非予不能言亦不敢言今¶
　　嵗秋將携諸皇子往盛京明年春南巡亦必至西湖¶
<pb:KR2k0040_WYG_010-36a>¶
　命於兩處各立碑誌之以示天子之孝當以不失祖¶
　業為重而承歡飬志固不在逰山玩景之小節也¶
<pb:KR2k0040_WYG_010-37a>¶
　訂譌(二首/)¶
　　三韓訂謬¶
　嘗讀後漢書三韓傳稱辰韓人兒生欲令頭扁皆押¶
　之以石訝其說之悖於理而肆為詭誕以惑世也夫¶
　以石押頭壯夫且不能堪而以施之初墮地之小兒¶
　實非人情所宜有間考三韓建國本末諸史率多牴¶
　牾以方位凖之葢在今奉天東北吉林一帯壤接朝¶
　鮮與我國朝始基之地相近國朝舊俗兒生數日即¶
<pb:KR2k0040_WYG_010-37b>¶
　置卧具令兒仰寢其中久而腦骨自平頭形似扁斯¶
　乃習而自然無足為異辰韓或亦類是耳范蔚宗不¶
　得其故從而曲為之解甚矣其妄也且如漢人生兒¶
　常令側卧久而左右角平頭形似狹䝉古人生兒以¶
　韋帯束之木版植立於地長則股形微箕此亦皆習¶
　而自然無足為異藉如蔚宗所言豈漢人䝉古亦皆¶
　以石押之令其頭狹而股箕乎若夫三韓命名史苐¶
　列馬韓辰韓弁韓(亦曰/弁辰)而不詳所以稱韓之義陳夀¶
<pb:KR2k0040_WYG_010-38a>¶
　魏志直云韓地韓王魚豢魏畧且以為朝鮮王凖冐¶
　姓韓氏其為附㑹尤甚葢國語及䝉古語皆謂君長¶
　為汗韓與汗音相混史載三韓各數十國意當時必¶
　有三汗分統之史家既不知汗之為君而庸鄙者至¶
　譌韓為族姓何異扣槃捫籥以喻日哉且中外語言¶
　不通不能強為詮解者勢也今夫天昭昭在上人皆¶
　仰之然漢語謂之天國語謂之阿卜喀䝉古語謂之¶
　騰格里西畨語謂之那木喀回語謂之阿思滿以彼¶
<pb:KR2k0040_WYG_010-38b>¶
　語此各不相曉而人之所以敬與天之所以感則無¶
　弗同若必一一以漢字牽附臆度之能乎不能夫韓¶
　與汗音似義殊謬而失之誣猶可也至於以石押頭¶
　之謬實悖於理斯不可也然則余之三韓訂謬之作¶
　烏容已乎哉¶
　　夫餘國傳訂謬¶
　近閲四庫全書内元郝經續後漢書所作夫餘國列¶
　傳其官有馬加牛加之名訝其誕詭不經疑有舛誤¶
<pb:KR2k0040_WYG_010-39a>¶
　因命館臣覆勘其説實本之後漢書及三國魏志夫¶
　餘傳之文於是歎范蔚宗陳夀之徒不識方言好竒¶
　逞妄疑誤後人而更惜郝經之失於裁擇也其傳曰¶
　國以六畜名官有馬加牛加豬加狗加諸加别主四¶
　出道有敵諸加自戰下户擔糧飲食之信如其言則¶
　所謂諸加者何所取義乎史稱夫餘善飬牲則蓄牧¶
　必蕃盛當各有官以主之猶今䝉古謂典羊之官曰¶
　和尼齊和尼者羊也典馬者曰摩哩齊摩哩者馬也¶
<pb:KR2k0040_WYG_010-39b>¶
　典駝者曰特黙齊特黙者駝也皆因所牧之物以名¶
　其職特百官中之一二誌夫餘者必當時有知夫餘¶
　語之人譯其司馬司牛者為馬家牛家遂訛為馬加¶
　牛加正如周禮之有羊人犬人漢之有狗監耳若必¶
　以六畜名官寓相貶則郯子所對少皥氏鳥名官為¶
　鳥師而鳥名又何以稱乎蔚宗軰既訛家為加又求¶
　其說而不得乃强為之辭誠不值一噱總由晋宋間¶
　人與外域道里遼阻於一切音譯素所不通遂若越¶
<pb:KR2k0040_WYG_010-40a>¶
　人視秦人之肥瘠率憑耳食為傳㑹甚至借惡詞醜¶
　字以曲肆其詆毀之私可鄙孰甚且蔚宗以附彭城¶
　王義康謀反伏誅陳夀索米為人作佳傳其人皆不¶
　足取其言又何足據乎苐後漢書三國志久經刋行¶
　舊文難以更易因命於續後漢書中改加為家並為¶
　訂其踳謬如右¶
　¶
　¶
<pb:KR2k0040_WYG_010-40b>¶
　¶
　¶
　¶
　¶
　¶
　¶
　¶
欽定盛京通志卷十¶
