# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:40.331574
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷十八
<pb:KR2k0040_WYG_018-1a>¶
欽定四庫全書¶
欽定盛京通志巻十八¶
　京城¶
　盛京城創建¶
　　形勢¶
　　事蹟¶
　興京城創建¶
　　形勢¶
<pb:KR2k0040_WYG_018-1b>¶
　　事蹟¶
　東京城創建¶
　　形勢¶
　　事蹟¶
<pb:KR2k0040_WYG_018-2a>¶
　欽定四庫全書¶
　欽定盛京通志卷十八¶
　　京城¶
　　　　臣等謹案¶
　　國家造基東土營始¶
　　興京洎乎遼陽底定瀋水建都肇正域於九圍擴¶
宏規於億載我¶
太祖髙皇帝神武布昭靈圖丕應¶
<pb:KR2k0040_WYG_018-2b>¶
太宗文皇帝緝熙重光大勲克集夫是以受¶
命溥將總八方而為極也臣等幸扈¶
　　雲䍐肅瞻¶
　　天邑仰¶
　　留都之閎煥緬¶
締構之艱難謹志¶
　　京城第四¶
<pb:KR2k0040_WYG_018-3a>¶
　欽定四庫全書¶
　欽定盛京通志卷十八¶
　　京城¶
　　盛京城創建¶
　　　天聰五年建本遼金瀋州治元為瀋陽路總管府¶
　　　治明為瀋陽衛洪武二十一年指揮閔忠因舊址¶
　　　增築門四週圍九里三十步髙二丈五尺池二重¶
　　　内濶三丈深八尺週圍一十里三十歩外濶三丈¶
<pb:KR2k0040_WYG_018-3b>¶
　　　深八尺週圍一十一里有竒我¶
太祖天命三年城界藩六年城薩爾滸又城¶
　　東京天命十年遷瀋陽天聰五年因舊城増拓其制¶
　　　内外甎石髙三丈五尺厚一丈八尺女牆七尺五¶
　　　寸週圍九里三百三十二步四面垜口六百五十¶
　　　一明樓八座角樓四座改舊門為八東向者左曰¶
　　　撫近右曰内治南向者左曰徳盛右曰天佑西向¶
　　　者左曰懐逺右曰外攘北向者右曰福勝左曰地¶
<pb:KR2k0040_WYG_018-4a>¶
　　　載池濶十四丈五尺週圍十里二百四步鐘樓一¶
　　　在福勝門内大街鼓樓一在地載門内大街八門¶
　　　正戴方隅截然内池七十餘處水不外洩城邑既¶
　　　定遂創¶
天地壇壝營¶
太廟建¶
　　宫殿置内閣六部都察院理藩院等衙門修學宫設¶
　　　閲武塲而¶
<pb:KR2k0040_WYG_018-4b>¶
　　京闕之規模大備天聰八年更名曰¶
　　盛京順治元年遷都¶
　　京師監往代留都之制續設昂邦章京鎮守量留户¶
　　　禮刑工四部分設各官並設府尹分蒞州縣康熙¶
　　　元年改昂邦章京為鎮守將軍十九年奉¶
㫖築闗牆髙七尺五寸週圍三十二里四十八步東南隅¶
　　　置水栅二各十餘丈𨗳瀋水自南出焉二十一年¶
　　　奉¶
<pb:KR2k0040_WYG_018-5a>¶
㫖重修諸門城三十年增設兵部官制益詳三十二年飭¶
　　　工部修城垣三百六十餘丈並於街道開溝以渗¶
　　　積水四十九年遣京官一員協修堅固五十四年¶
　　　修理八門城樓四角樓及内外城垣一百一十餘¶
　　　丈乾隆八年¶
　皇上祗謁¶
三陵¶
　駕莅¶
<pb:KR2k0040_WYG_018-5b>¶
　　盛京發帑修諸門城堞十八年復發帑三萬六千餘¶
　　　兩修内外城堞明樓三十七年三十八年四十一¶
　　　年四十三年四十四年四十五年叠修城牆甕圏¶
　　　砲房角樓闗廂規制益閎整云¶
　　　形勢¶
　　盛京之地跨接東瀛金墉帶涘雉堞峻隅形勢崇髙¶
　　　水土深厚長白峙其東醫閭拱其西巨流鴨緑繞¶
　　　其前混同黒水縈其後山川環衛原隰沃膴洵華¶
<pb:KR2k0040_WYG_018-6a>¶
　　　實之奥區也我¶
太祖乘乾出震耆定宅中遂開億萬年之景運¶
鴻圖創造斷自¶
宸衷視彼奉春建䇿奚啻度越萬萬耶¶
　　　事蹟¶
　　　謹稽¶
實録天命六年三月壬子¶
太祖率貝勒諸臣統大軍征明瀋陽令軍士載營栅攻具¶
<pb:KR2k0040_WYG_018-6b>¶
　　　乘舟順渾河而下水陸並進癸丑軍夜行見白藍¶
　　　二氣自西南來繞月暈之北至南而止明之偵卒¶
　　　知我兵至聲礮舉烽夜二鼓馳告瀋陽總兵賀世¶
　　　賢尤世功分兵乘城甲寅辰刻我兵至營於城東¶
　　　七里設立木城明兵於城外掘深塹剡木樹塹内¶
　　　覆以秫稭掩土其上内復鑿壕一道沿壕以木為¶
　　　栅近城復有大壕二廣五丈深二丈皆剡木樹其¶
　　　内又築攔馬牆間留礮眼排列鳥鎗礮具衆兵密¶
<pb:KR2k0040_WYG_018-7a>¶
　　　布衛守城上兵亦登陴堅守乙邜辰刻我兵進攻¶
　　　乘勢衝入明兵七萬俱潰我兵繞城掩擊伏尸纍¶
　　　積陣斬總兵賀世賢尤世功等城遂拔殱其衆又¶
　　　破總兵陳䇿步兵二萬破總兵李秉誠朱萬良騎¶
　　　兵三萬復殱副將董仲貴㕘將張大斗之衆㑹暮¶
　　　乃收兵率諸貝勒引精鋭兵營瀋陽東門外教塲¶
　　　令衆將引大兵屯城内駐兵五日論功行賞天命¶
　　　十年三月己酉朔¶
<pb:KR2k0040_WYG_018-7b>¶
太祖欲自東京遷都瀋陽與諸臣議貝勒諸臣諫曰邇者¶
　　　築城東京宫室既建而民之廬舍尚未完繕今復¶
　　　遷移嵗荒食匱又興大役恐致煩苦¶
太祖以瀋陽形勝之地籌之已熟遂不聴於是月壬子出¶
　　　東京啟行夜駐虎皮驛癸丑至瀋陽¶
　　興京城創建¶
　　興京在遼金時為瀋州地明初置建州衛於此我¶
太祖髙皇帝發祥之地距¶
<pb:KR2k0040_WYG_018-8a>¶
　　盛京城東㣲南二百七十里其城週五里南一門東¶
　　　二門北一門外城周九里南三門北三門東二門¶
　　　西一門羣山拱䕶河水瀠環天府神臯毓祥萬禩¶
　　　我¶
太祖癸邜年剏建内城乙巳年乃增築外城¶
太宗文皇帝天聰八年改稱¶
　　興京¶
世祖章皇帝順治五年奉¶
<pb:KR2k0040_WYG_018-8b>¶
太祖髙皇帝配¶
天南郊推本孝思追尊¶
四祖以赫圖阿拉為創業之地設守城尉等官守之乾隆¶
　　　二十八年以錦州理事通判移駐¶
　　興京與熊岳通判所轄之哨子河分界管轄¶
　　　形勢¶
　　興京之地東傍邉牆西接奉天南界鳳凰城北抵開¶
　　　原層巒疊拱衆水環洄扼諸城之要區據三闗之¶
<pb:KR2k0040_WYG_018-9a>¶
　　　雄隩我¶
太祖經營考卜實始於此迄今推¶
帝業之肇基益緬在原在巘之勞云¶
　　　事蹟¶
　　　謹稽¶
發祥世紀¶
始祖居長白山東鄂謨輝之野鄂爾理城在¶
　　興京東一千五百里寜古塔城西南三百三十里勒¶
<pb:KR2k0040_WYG_018-9b>¶
　　　富善河西岸¶
皇始祖肇祖原皇帝始居於赫圖阿拉(國語横/甸也)在¶
　　興京之南鄂多理城西蘇克素䕶河(國語魚/鷹也)嘉哈河¶
　　　(國語秋後/落葉也)之間三傳至¶
興祖直皇帝及¶
景祖翼皇帝¶
顯祖宣皇帝皆居於此至我¶
太祖髙皇帝削平諸部丁亥遷居呼蘭哈達(國語呼蘭竈/突也哈達峯)¶
<pb:KR2k0040_WYG_018-10a>¶
　　　(也/)南岡新城癸邜仍於赫圖阿拉舊址築城居之¶
　　　天命元年衆貝勒大臣上¶
尊號曰¶
覆育列國英明皇帝以¶
　　興京為都城¶
　　東京城創建¶
太祖髙皇帝天命六年建在太子河東邉去遼陽州城八¶
　　　里其城週六里零十步髙三丈五尺東西廣二百¶
<pb:KR2k0040_WYG_018-10b>¶
　　　八十丈南北袤二百六十二丈五尺城門八與¶
　　盛京城同東向者左曰迎陽右曰韶陽南向者左曰¶
　　　龍源右曰大順西向者左曰大遼右曰顯徳北向¶
　　　者左曰懐逺右曰安逺天命十年遷都¶
　　盛京遂於¶
　　東京設城守章京康熙二十年城守移駐金州城内¶
　　　(即寜海/縣城)¶
　　宫殿與城同時建今管理驛站官守䕶¶
<pb:KR2k0040_WYG_018-11a>¶
　　　形勢¶
　　東京之地以遼陽為屏蔽以渾河為襟帶北接開原¶
　　　鐵嶺南連海城蓋平山林蕃薪木之利沮澤沃水¶
　　　族之饒我¶
太祖髙皇帝創業之初築城於此一以經畫寜錦一以控¶
　　　制瀋遼¶
聖謨深逺制勝有方與周頌所云天作髙山太王康之者¶
　　　有同揆焉¶
<pb:KR2k0040_WYG_018-11b>¶
　　　事蹟¶
　　　謹稽¶
實録天命七年春三月¶
太祖集諸王大臣議以朝鮮䝉古二國俱未臣服宜另築¶
　　　城郭派兵堅守庻征明無後顧憂貝勒等俱諫¶
太祖不從遂令築城於遼陽東五里太子河邉遷居之即¶
　　　今¶
　　東京是也九年夏四月¶
<pb:KR2k0040_WYG_018-12a>¶
太祖命宗弟鐸弼等往奉移¶
皇祖考妣靈轝將至¶
太祖出¶
　　東京二十里率諸王大臣至接官亭跪迎乃於城東¶
　　　北四里岡建立寢殿奉安焉又按¶
實録天命九年正月額駙恩格徳爾率其部衆來歸¶
太祖出¶
　　東京迎至章義站大宴之賜賚甚厚¶
<pb:KR2k0040_WYG_018-12b>¶
　　　　(臣/)等謹案¶
　　盛京為¶
壇¶
廟¶
　　宫殿所在謹先志之以明¶
王業之有本也至¶
　　興京為¶
發祥初基仰見¶
<pb:KR2k0040_WYG_018-13a>¶
　列祖詒謀世徳作求之盛¶
　　　東京¶
　　　國初暫建然¶
聖祖創業初基肇域自東遂奄九有俱不得與郡縣城池並¶
　　　　列敬稽事實著於¶
　　　京城之後¶
　¶
　¶
<pb:KR2k0040_WYG_018-13b>¶
　¶
　¶
　¶
　¶
　¶
　¶
　¶
　　欽定盛京通志卷十八¶
