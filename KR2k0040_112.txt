# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:42.687020
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷一百十二
<pb:KR2k0040_WYG_112-1a>¶
欽定四庫全書¶
欽定盛京通志巻一百十二¶
　　　厯朝藝文(四/)¶
　　書¶
　　簡牘¶
　　序¶
<pb:KR2k0040_WYG_112-2a>¶
欽定四庫全書¶
欽定盛京通志巻一百十二¶
　　　厯朝藝文¶
　　書¶
　　貽邴原書　　　　　　　　(後漢/)孔　融¶
　　隨㑹在秦賈季在翟諮仰靡所歎息増懐頃知來¶
　　至近在三山詩不云乎來歸自鎬我行永久今遣¶
　　五官掾奉問榜人舟楫之勞禍福動静告慰亂階¶
<pb:KR2k0040_WYG_112-2b>¶
　　未己阻兵之雄若棋奕争梟¶
　　與陶侃書　　　　　　　　(晉/)慕容廆¶
　　明公使君轂下振徳耀威撫寧方夏勞心文武士¶
　　馬無恙欽髙仰止注情彌久王塗險逺隔以燕越¶
　　每瞻江湄延首遐外天降艱難禍害屢臻舊都不¶
　　守奄為邊庭使皇輿遷幸假勢吳楚大晉啟基祚¶
　　流萬世天命未改元象著明是以義烈之士深懐¶
　　憤踴猥以功薄受國殊寵上不能掃除羣逆下不¶
<pb:KR2k0040_WYG_112-3a>¶
　　能身赴國難仍縱賊臣屢逼京輦王敦倡禍於前¶
　　蘓峻肆毒於後凶暴過於董卓悪逆甚於傕氾普¶
　　天率土誰不同忿深怪文武之士過荷朝榮不能¶
　　滅中原之冦刷天下之恥君侯植根江陽發曜荆¶
　　衡杖葉公之權有包胥之志而令白公伍員得極¶
　　其暴竊為邱明耻之區區楚國子重之徒猶恥君¶
　　弱臣强臣不及先大夫厲已戒衆以服陳鄭越之¶
　　種蠡尚能弼佐勾踐取威黄池况今吴士英賢比¶
<pb:KR2k0040_WYG_112-3b>¶
　　肩而不聞輔翼聖主陵江北伐以義聲之直討逆¶
　　暴之徒檄命舊都之士招懐存本之人豈不因風¶
　　振落頓坂走輪哉且孫氏之初以長沙之衆推破¶
　　董卓志匡漢室雖中罹㓂害雅志不遂原其誠心¶
　　乃忽身命及權據揚越外仗周張内慿顧陸拒魏¶
　　赤壁克取襄陽自兹以降世主相襲咸能侵逼徐¶
　　豫令魏朝旰食不知今之江表為賢儁匿志藏其¶
　　勇略耶將呂䝉凌統髙蹤曠世哉况今凶敵逆暴¶
<pb:KR2k0040_WYG_112-4a>¶
　　中州人士逼迫世促顛沛之危甚於累卵假號之¶
　　彊衆心所去敵有釁矣易可震蕩王郎袁術雖自¶
　　詐偽皆基淺根㣲禍不旋踵此皆君侯之所見聞¶
　　者矣王司徒清虚寡欲善於全已昔曹參亦崇此¶
　　道著畫一之稱也庾公居元舅之尊處申伯之任¶
　　超然髙蹈明智之權廆於㓂難之際受大晉累世¶
　　之恩自恨絶域無益聖朝徒係心萬里望風懐憤¶
　　今海内之望足為楚漢輕重者惟在君侯若戮力¶
<pb:KR2k0040_WYG_112-4b>¶
　　盡心悉五州之衆㨿兖豫之郊使向義之士倒戈¶
　　釋甲則外患必除國恥必雪廆在一方敢不竭命¶
　　孤軍輕進不足使勒畏首畏尾則懐舊之士内應¶
　　無由自發故也故逺陳冩言不盡宣¶
　　與庾冰書　　　　　　　　　(晉/)慕容皝¶
　　君以椒房之親舅氏之昵總㨿樞機出内王命兼¶
　　擁列將州司之位昆弟網羅顯布畿甸自秦漢以¶
　　來隆赫之極豈有若此者乎以吾觀之若功就事¶
<pb:KR2k0040_WYG_112-5a>¶
　　舉必享申伯之名如或不立不免梁竇之迹矣每¶
　　觀史傳未嘗不寵恣母族使執權亂朝先有殊世¶
　　之榮尋有負乗之累所謂愛之適足以為害吾嘗¶
　　忿厯代之主不盡防萌終寵之術何不業以一土¶
　　之封令藩國相承如周之齊陳如此則永保南面¶
　　之尊復何黜辱之有乎竇武何進虚已好善賢士¶
　　歸心雖為閹竪所危天下嗟痛猶有能履以不驕¶
　　圖國㤀身故也方今四海有倒懸之急中夏逋僭¶
<pb:KR2k0040_WYG_112-5b>¶
　　逆之㓂家有漉血之怨人有復讐之憾寜得安枕¶
　　逍遥雅談卒嵗耶吾雖寡徳過䝉先帝列將之授¶
　　以數郡之人尚欲并吞强敵是以自頃及今交鋒¶
　　授刄一時務農三時用武而猶師徒不頓倉有餘¶
　　粟敵人日畏我境日廣况乃王者之威堂堂之勢¶
　　豈可同年而語哉¶
　　上陶侃書　　　　　　　　　(晉/)韓　矯¶
　　自古有國有家鮮不極盛而衰自大晉龍興克平¶
<pb:KR2k0040_WYG_112-6a>¶
　　㟭㑹神武之畧邁蹤前史惠皇之末后黨搆難禍¶
　　結京畿釁成公族遂使逆㓂乘虚傾覆諸夏舊都¶
　　淪滅山陵掘毁人神悲悼幽明發憤昔玁狁之强¶
　　匈奴之盛未有如今日强㓂之暴跨躡華裔盗稱¶
　　尊號者也天祚有晉挺授英傑車騎將軍慕容廆¶
　　自弱冠蒞國忠於王室明允恭肅志在立勲屬海¶
　　内分崩皇輿遷幸元皇中興初倡大業肅祖繼統¶
　　蕩平江外廆雖限以山海隔以强㓂翹首引領係¶
<pb:KR2k0040_WYG_112-6b>¶
　　心京師常假寤寐欲憂國忘身貢篚相尋連舟載¶
　　路馬(一作/戎)不税駕動成義舉今㓂亂滔天怙其醜¶
　　類樹基趙魏誇略燕齊廆雖率義衆誅討大逆然¶
　　管仲相齊猶曰寵不足以御下况廆輔翼王室有¶
　　匡霸之功而位卑爵輕九命未加非所以寵異藩¶
　　翰敦奬殊勲者也今方詔命隔絶王路嶮逺貢使¶
　　徃來動彌年載今燕之舊壤北周沙漠東盡樂浪¶
　　西暨代土(一作/山)南極冀方悉為外庭非復國家之¶
<pb:KR2k0040_WYG_112-7a>¶
　　域將佐等以為宜逺尊周室近凖漢初進封廆為¶
　　燕王大行將軍事上以總統諸部下以割損賊境¶
　　使冀州之民望風向化廆得祇承詔命率合諸國¶
　　奉辭夷逆以成桓文之功茍利社稷専之可也而¶
　　廆固執謙光守節彌髙每詔所加讓動積年非將¶
　　佐等所能敦逼今區區所陳不欲茍相崇重而愚¶
　　情至心實為國計¶
　　報封抽韓矯等書　　　　　　(晉/)陶　侃¶
<pb:KR2k0040_WYG_112-7b>¶
　　車騎將軍憂國忘身貢筐載路冦賊來和執使送¶
　　之西討叚國北伐塞外逺綏索頭荒服以獻惟北¶
　　部未賔屢遣征伐又知東方官號上下齊班進無¶
　　統攝之權退無等差之降欲進車騎為燕王一二¶
　　具之夫功成進爵古之成制也車騎雖未能為官¶
　　摧勒然忠義竭誠今騰牋上聴可否遲速當任天¶
　　臺也¶
　　與遼東撫巡諸公書　　　　　(明/)陳　綰¶
<pb:KR2k0040_WYG_112-8a>¶
　　夫遼東之荒極矣敝闗切近觸目劌心愧不能上¶
　　鄭俠之圖亦嘗抱隣父之憂竊為議之今之所謂¶
　　救荒者非請發内帑乎非悉發官廩乎非勸借富¶
　　民乎夫請發内帑大工鼎興司農告匱年例外不¶
　　能多發矣悉發官廩遼之廩庾所積幾何勸借富¶
　　民自霖雨壊蓋蔵外國掠屯堡富者轉為貧矣今¶
　　之所恃惟闗西糴買一節耳然薊永嵗本不登加¶
　　以沿邊糴買軍餉其資遼東者所謂以升合之水¶
<pb:KR2k0040_WYG_112-8b>¶
　　救涸魚也近以薊永米少遼人糴買者多則有商¶
　　販轉市山東之粟自天津等處下船徑抵豐臺鎮¶
　　遼人有力者從此轉搬無力者止赴山海㩦數十¶
　　百文覔升斗於商販之手夫米價已騰貴加以輾¶
　　轉接買大者驢䭾車輦小者背負手提盤桓中途¶
　　計車脚之費浮於米值亦止可達廣寧以西耳遼¶
　　陽以東不惟隔三岔河而平陸溝渠車牛莫達其¶
　　所仰給者惟金復等處及黄山一帶些須之産而¶
<pb:KR2k0040_WYG_112-9a>¶
　　闗西之米踰河東者絶少夫轉輸不通糴買無從¶
　　則米價日増雖月散數金無益也説者以為海禁¶
　　少寛使天津直沽之船不抵豐臺鎮得抵三岔河¶
　　不惟廣寧以西可濟而遼陽以東豈至踣斃如今¶
　　日哉夫救荒如救焚溺海禁固不可弛然與活遼¶
　　東千萬人旦夕之命孰重夫從權以濟一時之急¶
　　而年豐禁復如故是從權以活千萬人之命而禁¶
　　復在也夫遼鎮之𨽻山東者本以通海道也成化¶
<pb:KR2k0040_WYG_112-9b>¶
　　以前禁例未行文移往來花布鈔錠解送皆取海¶
　　上㨗徑故有無相通緩急相濟自禁例一行公私¶
　　船隻盡廢究其所以不過杜絶逃軍之路又或以¶
　　為泛海恐引外冦也夫欲絶逃軍惟嚴盤禁若倭¶
　　冦自劉江望海堝之㨗其不至遼東者且百餘年¶
　　就慮其至不過逺哨望謹烽火而已即如江南時¶
　　有倭冦豈能使江海之間不行隻艘乎此所謂失¶
　　火之家不火食之計也嗚呼使遼境時和年豐道¶
<pb:KR2k0040_WYG_112-10a>¶
　　路無梗則可萬一山海寧前咽喉一線之地少有¶
　　隔阻則遼境不孤懸絶域乎即今盗窺衢路轉輸¶
　　萬難則咽喉之不塞者直一間耳其可不為寒心¶
　　哉且登萊二府去金復等州不浹日而近考之㑹¶
　　典正統年間登州衛猶存海船三十餘隻海道既¶
　　廢船亦無存夫登萊阻山依海商賈不行其地有¶
　　羡粟而無厚售設若少寛其禁使金復之人得以¶
　　泛海貿易則一葦航之而遼陽以東皆可獲濟其¶
<pb:KR2k0040_WYG_112-10b>¶
　　與廣寧以西輦輸闗内之粟者勞逸奚啻十倍也¶
　　誠欲設為防範則嘉靖二十一年巡按嘗奏添邊¶
　　備僉事駐金州矣今建議復添亦無不可不然則¶
　　専責守備等官時為督察亦不至於滋奸而長弊¶
　　就使有之較今日脱巾枵腹恐恐然慮蕭牆之變¶
　　利害不有間乎夫斗米六七百錢人相食不顧而¶
　　猶泄泄然守懲噎之過計愚窃以為過矣夫惟仁¶
　　人君子切痌瘝之念而不惑於拘攣之議當必有¶
<pb:KR2k0040_WYG_112-11a>¶
　　以處此者綰曷容贅¶
　　簡牘¶
　　簡石齋陳先生　　　　　　　(明/)賀　欽¶
　　欽往年京師承教誨之勤恩同父母奉别至今忽¶
　　忽九載企慕之私無間時刻屢辱惠書教并紀夢¶
　　説自䇿讀近思録諸詩及門下從遊諸友論學書¶
　　每一拜領如饑之得食渴之得飲欽感佩恩教莫¶
　　可云喻苐昏昧之質立志弗堅加以壬辰析居以¶
<pb:KR2k0040_WYG_112-11b>¶
　　來創搆室廬課治田事不克専意于學是以雖荷¶
　　教誨屢屢未能少進愧懼之至推其病源又以不¶
　　知其要耳何者往時見書冊中先聖賢垂教之言¶
　　及親承先生之誨或涵養或省察或致知力行無¶
　　所不信無所不悦隨所聞見以用其力特以實非¶
　　自得不知大要見無一定力且弗専坐是迄今無¶
　　少改于其故耳今者屢承開示潛玩久之乃知此¶
　　理充塞天地貫徹古今無處不有無時不然事事¶
<pb:KR2k0040_WYG_112-12a>¶
　　物物各有本然之理吾人何必勞攘勿忘勿助循¶
　　其所謂本然者而已然雖見得大意如此茍非格¶
　　物致知灼見事事物物本然之妙烏能勉强以循¶
　　之此知之所以當先也然非敬以涵養此心使其¶
　　常主於中不馳於外則身且無主雖視不見雖聴¶
　　不聞至麤至近者且不能酬應之况於究義理精¶
　　㣲之極乎此涵養之功又在知之先也以是知今¶
　　日用功之始惟當先事涵養放心不收終難為學¶
<pb:KR2k0040_WYG_112-12b>¶
　　此則决無疑也林絶熙端黙有見誠晚學所當遵¶
　　行欽又欲求僻靜處或山寺中靜坐以收久放之¶
　　心苐老母年髙無他兄弟備養理無可出今春二¶
　　月㩦一二生始就本城奉國僧寺杜門調攝旬日¶
　　一歸省母於是收心讀書然亦弗能累旬端黙但¶
　　孜孜持敬以收放心之意則弗敢忘耳前時因循¶
　　負教罪過千萬自今稍識用功寧敢蹈故轍以自¶
　　取絶于大賢君子耶自是以後積累久之幸有所¶
<pb:KR2k0040_WYG_112-13a>¶
　　疑所得續當請教仰惟先生道明教行樂莫大焉¶
　　欽之不肖再得親炙函丈不識在何年耳相望萬¶
　　里不勝馳情謹貢此書不罪僭易幸甚¶
　　簡都閫王公　　　　　　　　(明/)賀　欽¶
　　昨日進拜䝉厚欵承喻教家人紡績推之以及城¶
　　堡居人甚大惠也蓋此方之人素不曉此用是困¶
　　於無衣若上之人教勸之使一方無一家之不紡¶
　　績日後人人遂暖衣之願無號寒之苦則大人恩¶
<pb:KR2k0040_WYG_112-13b>¶
　　澤之漙極於久逺人之感惠不但有五袴之謡也¶
　　桑棗之植亦有久逺之利不三數年便見成效又¶
　　云欲作射圃於府中以教射藝亦大好事凡此俱¶
　　望及時行之邊方之大幸也恐公務繁多或以此¶
　　為不急則非吾民之福矣用敢凟告惟髙明留意¶
　　焉¶
　　與鄧都閫書　　　　　　　　　賀　欽¶
　　欽之不才荷䝉誤舉母老身病有孤盛意愧負愧¶
<pb:KR2k0040_WYG_112-14a>¶
　　負更望執事充此為國薦才之心廣詢博訪不間¶
　　幽顯茍得其人隨其才徳之巨細或上之朝廷或¶
　　薦之鎮守或用以自輔或委拔衛所以主軍政此¶
　　忠藎之大端也或以生之不才有孤盛意而遂沮¶
　　夫薦賢之心豈可乎哉惟髙明勉圖之¶
　　序¶
　　放懐詩自序　　　　　　　(遼/)耶律孟簡¶
　　禽獸有哀樂之音螻蟻有動靜之形在物猶然况¶
<pb:KR2k0040_WYG_112-14b>¶
　　於人乎然賢達哀樂不在窮通禍福之間易曰樂¶
　　天知命故不憂顔淵簞瓢自得此知命而樂者也¶
　　予雖流放以道自安又何疑耶¶
　　湛然居士集序　　　　　　　(元/)行　秀(萬松/野老)¶
　　湛然居士年二十有七受顯訣于萬松盡棄宿學¶
　　冒寒暑無晝夜者三年以至扈從西征六萬餘里¶
　　厯艱險困行役而志不少沮跨崑崙瞰瀚海而志¶
　　不加大客問其故曰汪洋法海涵養之力也又嘗¶
<pb:KR2k0040_WYG_112-15a>¶
　　慨然曰惟屏山閒閒可照吾心耳片言隻字皆出¶
　　于萬化之原而膚淺未臻其奥者方索諸聲偶鍜¶
　　錬之餘正如撿指䝉學對句之牧竪望涯于少陵¶
　　詩史者矣平水王鄰曰中書湛然有天然之才如¶
　　寳鑑無塵寒氷絶翳按元裕之中州集載右相文¶
　　獻公詩又稱趙閒閒為吾道主盟李屏山為中州¶
　　豪傑如晉卿學問淵源有自來矣旁通詣極而要¶
　　以儒者為歸故當經營創制之初馳驅絶域宜若¶
<pb:KR2k0040_WYG_112-15b>¶
　　無暇于文而雄篇秀句散落人間為一代詞臣倡¶
　　始非偶然也¶
　　贈金徳容之任石州序　　　　(明/)賀　欽¶
　　𢎞治丁巳仲冬吉月古宜金徳容之任石州幕友¶
　　人户科給事中賀欽時病居於家令其子士諮書¶
　　贈徳容曰當官三事古今所尚徳容平生自誓曰¶
　　居官取賄天罰其嗣又能謙謙自牧不忤于人自¶
　　逰京師十數年來安於儉約常假貸以自遣若是¶
<pb:KR2k0040_WYG_112-16a>¶
　　者可謂有志於清慎勤者矣况徳容厯事刑曺國¶
　　朝憲章擬議熟矣讀書讀律修己治人尚可謂無¶
　　術者耶兹行也首舉一州與賢太守相可否布善¶
　　政以蘇窮民必有可觀者焉程子曰一命之士茍¶
　　存心愛物於人必有所濟况操一州之幾要者乎¶
　　徳容勉乎哉勿若俗吏惟讎怨於齊民而竭智力¶
　　於鞭扑也州之侍御崔公武選陳公欽之故人也¶
　　今不知厯何官已投老否徳容倘往拜而請焉必¶
<pb:KR2k0040_WYG_112-16b>¶
　　有善言也徳容勉乎哉巡撫都憲侯公大參前兵¶
　　部亞卿張公欽之同年友也今不知遷轉否徳容¶
　　為之治屬進謁之際必有善教也徳容勉乎哉孔¶
　　子曰事其大夫之賢者友其士之仁者此之謂也¶
　　又何患善政之不布窮民之不蘇哉若然則病夫¶
　　亦與有光矣徳容勉乎哉¶
　　醫閭先生集序　　　　　　　(明/)李承勲¶
　　予昔從伯氏世卿子大崖山中讀書至古之學者¶
<pb:KR2k0040_WYG_112-17a>¶
　　為己大崖慨然嘆而問曰今天下有若人乎予未¶
　　能對復嘆曰白沙陳先生公甫醫閭賀先生克恭¶
　　真其人也吾將焚舉子業從之遊越數載還自白¶
　　沙稱其緒論以為人心通塞之㡬生生化化之妙¶
　　有非見聞所及者必深思而自得之未易言也白¶
　　沙之學以自得為宗喫𦂳工夫全在涵養端居靜¶
　　坐不為私妄間隔至心虚氣靈天理流通大本立¶
　　矣喜怒未發而非空萬感交集而不動舍是則滯¶
<pb:KR2k0040_WYG_112-17b>¶
　　礙於形器支離於佔畢力愈勞而心愈亂不足以¶
　　語道矣故其詩云吾能握其幾安用窺塵編先生¶
　　之學亦出陳氏在諌垣時聞為已端黙之㫖篤信¶
　　不疑謝病歸搆小齋讀書其中隨事體驗未知其¶
　　要潛心玩味杜門不出者十餘年乃見實理充塞¶
　　無間化機顯行莫非道體事事物物各具本然實¶
　　理吾人之學不必求之髙逺在主敬以收放心勿¶
　　忘勿助循其所謂本然者而已故為臣必盡其忠¶
<pb:KR2k0040_WYG_112-18a>¶
　　為子必盡其孝推之家庭里閭間冠婚𦵏祭服食¶
　　起居必求本然之理而力行之久久純熟心跡相¶
　　應不期信於人而人自信有邊將撲殺獻績者見¶
　　先生即吐實曰不忍欺也城中亂卒焚刼不入其¶
　　坊人扶先生往諭之衆見即羅拜而泣曰吾父也¶
　　遂解散待罪城賴以全非盛徳能至是乎嘗並而¶
　　論之二先生之學均於為己白沙資質髙明而虚¶
　　靜涵養之益為多故其見髙妙至其徳立道尊體¶
<pb:KR2k0040_WYG_112-18b>¶
　　任自然從容和易不事矯飾不善學者見其暮年¶
　　氣象之可親而不知其早年自治之甚力憚深思¶
　　而欲徑造自然怠克治而欲妄效和易故多流于¶
　　放蕩先生性本篤實其學主於躬行循循然自下¶
　　學始法地之下以固其基法地之廣以聚其業如¶
　　是而自治如是而誨人如是而始如是而終篤實¶
　　之積光輝發外傑黠者心服而獻誠叛亂者醉徳¶
　　而革面予昔撫東土訪先生之閭見其子進士士¶
<pb:KR2k0040_WYG_112-19a>¶
　　諮文行不忝所生又聞有老門生百戸胡深者亟¶
　　欲招致匿不肯見先生之風髙矣逺矣今夏士諮¶
　　輩録先生言行詩文奏議共若干卷遺余於戲先¶
　　生之學本不可以言語文字求今先生往矣舍言¶
　　語文字何可以見先生之心謹叙而傳之先生諱¶
　　欽世為定海人以戍籍隸遼之義州衛登成化丙¶
　　戍進士任户科給事中養疾回隠居醫閭山下克¶
　　恭其字也遼人無老少貴賤至今稱為醫閭先生¶
<pb:KR2k0040_WYG_112-19b>¶
　　云¶
　　定三城序　　　　　　　　　(明/)程啟充¶
　　功名之際人之所開也殘慢之習政之所激也遲¶
　　速之宜幾之所投也是以君子致覽焉石塘曽子¶
　　舉進士拜縣令擢御史來按遼東當是時吕九州¶
　　為巡撫乙未春御史南巡都御史北巡㑹於海州¶
　　相得甚歡也已乃御史行而南都御史行而北北¶
　　抵開原而返遼陽又兩日而難作時御史尚在熊¶
<pb:KR2k0040_WYG_112-20a>¶
　　岳報至趨歸馳檄往諭門啟檄入張檄衆號檄下¶
　　仆旗息鼓坐甲解櫜鞬釋官吏縳奉吕中丞入居¶
　　都司衆驚曰御史至矣登陴走集日四五起逺近¶
　　風靡列城響應御史兼程至官屬父老走逆入院¶
　　諸叛卒呶呶待命軍民啼泣陳説御史慰勞父老¶
　　問所便宜更張之人人自喜曰御史愛我也往唁¶
　　吕中丞移之行臺上言曰臣待罪邊圉邊人不靖¶
　　敢干制使罪唯在臣愚民不足誅唯聖明矜宥詔¶
<pb:KR2k0040_WYG_112-20b>¶
　　勿問諸臺諫請用師遣工部侍郎林公來按是月¶
　　丙辰廣寧再變其夜撫順刧辱主帥御史復上状¶
　　朝野洶洶司馬憂益劇御史日事拊循涣其羣佯¶
　　莫與較物色大憝稽其所往來謀稍解七月甲子¶
　　晨集將校官屬下令曰三城干紀罔治脅從首亂¶
　　者死其捕之國憲母登叛人左右相顧&KR1626;舌御史¶
　　出袖中姓名分配校卒即走西城指授未移晷而¶
　　縳八人明日撫順擒七人來獻又明日計殺陳羊¶
<pb:KR2k0040_WYG_112-21a>¶
　　兒陳羊兒者倡亂廣寧者也驍悍難敵故先事收¶
　　之丁夘再擒十有二人後先遲速悉仰成筭地方¶
　　底綏反側震悚御史復上言曰遼東三變臣不佞¶
　　見大同失畫屠戮慘毒臣欲以計滅賊故請勿問¶
　　臣憤恨不敢忘已討擒元惡二十七人殺一人取¶
　　其首賴陛下神靈軍民帖服唯臣死罪死罪天子¶
　　覽之喜詔司冦議辟詔冢宰陟御史大僚詔司馬¶
　　論功賞詔使者還别遣御史勘奏敕至遼人呼曰¶
<pb:KR2k0040_WYG_112-21b>¶
　　㣲公吾為大同矣我東人曷以報公諸父老請建¶
　　生祠御史不許請肖像俎豆之又不可請為文紀¶
　　寔御史又謝乃守臺下不去御史曰父老且休予¶
　　方辭功請罪未遑也諸父老乃以李張二生來蒲¶
　　河謁予以状啟充受狀太息曰嗟乎事幾之不可¶
　　失也邊兵搆患始寧夏而甘肅而大同當其時非¶
　　無撫按也特以處置失宜玩兵激冦損師累月費¶
　　數十萬殺傷數萬俾朝廷旰食可慨也唯遼變起¶
<pb:KR2k0040_WYG_112-22a>¶
　　三城五路震撼先是御史請勿問悉解關鑰予心¶
　　窃疑之比寓書於予曰兹舉終當别圖先生幸教¶
　　我也予固謝未省也及其赫然決䇿不假兵革羣¶
　　兇就繫弭兵裕民萬全無害雖古管葛豈其過之¶
　　孔子不云乎必也臨事而懼好謀而成者也乃知¶
　　諸鎮之變唯無人焉當患而謀以致喪師糜財禍¶
　　亂薦作絜此相度宏濟孰多父老俎豆之朝廷爵¶
　　賞之不亦宜乎¶
<pb:KR2k0040_WYG_112-22b>¶
　　重刻醫閭賀先生稿序　　　　(明/)陳仁錫¶
　　賀先生三十登進士三十一官給諌灾異乞罷免¶
　　其最沉痛之言曰但今所謂修省惟陛下一人耳¶
　　三十二歸讀書醫閭山疏薦陳白沙宜居宰輔任¶
　　經筵懸像靜室率子弟拜之廿載事母薦起不赴¶
　　尋遘艱上書陳四事劾内鎮守甚力執政迂之公¶
　　輙自忖不學無術盡削其草剛毅類羅一峯一峯¶
　　先生年友也事之亞于白沙教人先小學敦古禮¶
<pb:KR2k0040_WYG_112-23a>¶
　　革習俗義州化之冦不敢犯其里見先生且羅拜¶
　　止殺嵗庚午余承匱司業上然大司成馬言有㫖¶
　　本雍坊翰㑹議孔廟從祀公最無間知其人不讀¶
　　其書可乎是書得之前屯賀訓導君卿以選貢捍¶
　　危城率先道義及進香河令勤政凜操撫恤遺黎¶
　　公賢子孫也乞余序以傳先生生於義州古曰宜¶
　　州醫閭山居其右余奉使遼東都司即其地今移¶
　　而之寧逺矣初髙皇帝命功臣龍虎上將軍都督¶
<pb:KR2k0040_WYG_112-23b>¶
　　馬公雲葉公旺自登萊渡遼招附經營設都司馬¶
　　東廣寧南錦州西大寧北一面鄰敵耳自徙大寧¶
　　諸城人民盡予諾延此州兩面受敵緣邊最要害¶
　　云先生亟稱王中丞九臯創六馬營堡𢎞治間王¶
　　參戎銘修建大清堡而大寧大平大康大安大定¶
　　堡踰年皆復多者七百少者四百授之堡田耕且¶
　　守而又極稱遼當世祠莫如馬葉二公大都開創¶
　　衛所建立學校報徳報功何可忘也公嘗言洪永¶
<pb:KR2k0040_WYG_112-24a>¶
　　間遼兵八分農種二分守城以八養二今盡反之¶
　　銀糴中鹽尚若不足亟反二八農守之數使戰兵¶
　　雖少而精不求給於農種之外邊防無虞大費亦¶
　　省至哉言也予憩寧逺屯計工而分粒土甚沃美¶
　　公言猶信公以銀的教射語人曰進不為朝廷用¶
　　退不為鄉里益吾恥之雖老病不敢不勉又稱懐¶
　　柔伯念久雨治水口既僝工設酒筵所部將士有¶
　　禮節其守臺貼臺不習于射官軍半私門敵至如¶
<pb:KR2k0040_WYG_112-24b>¶
　　入無人而爭買漢首以充級則齒牙憤裂各記姓¶
　　名俟天道報復又念此方之人不習蠶織於是教¶
　　家人紡績以及城堡公於貼臺守臺勸耕勸績用¶
　　心如此躬行君子不虛耳嗟嗟中山王垂老薊門¶
　　經營九載而從海之役屬之二將薊遼可兼中山¶
　　兼之矣髙皇帝必使中山兼之者意者山遼海濶¶
　　闗外金城遼海相注灌遥呼山東舒吻近控薊門¶
　　張翼遼薊各自為而全體相首尾耶意者大寧一¶
<pb:KR2k0040_WYG_112-25a>¶
　　失兩受敵兩受牽左枝右梧情形迫遽昔離之乃¶
　　合今合之乃離耳茍求其故宜閱此書茍求其故¶
　　而不得宜閲此書揣公之心若曰為人臣不保疆¶
　　土保父母保鄉里以貽君父之憂豈人也哉兹余¶
　　評閲意也¶
　¶
　¶
　¶
<pb:KR2k0040_WYG_112-25b>¶
　¶
　¶
　¶
　¶
　¶
　¶
　¶
欽定盛京通志巻一百十二¶
