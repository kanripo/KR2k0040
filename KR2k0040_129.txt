# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:43.139542
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷一百二十九
<pb:KR2k0040_WYG_129-1a>¶
欽定四庫全書¶
欽定盛京通志卷一百二十九¶
　國朝藝文(十五/)¶
　　奏疏¶
<pb:KR2k0040_WYG_129-2a>¶
欽定四庫全書¶
欽定盛京通志巻一百二十九¶
　國朝藝文(十五/)¶
　　疏¶
　　敬陳奉天邊地情形疏(順治丁亥/)　張尚賢¶
　盛京形勢自¶
　興京至山海闗東西千餘里開原至金州南北亦千¶
　　餘里又有河東河西之分以外而言東北起開原¶
<pb:KR2k0040_WYG_129-2b>¶
　　由西南至黄泥窪牛莊乃明季昔日邊防自牛莊¶
　　由三岔河南至葢州復州金州旅順轉而東至紅¶
　　嘴歸復黄骨島鳯凰城鎮江鴨緑江口皆明季昔¶
　　日海防此河東邊海之大畧也河西自山海闗以¶
　　東至中前所前屯衛後所沙河寧逺連山塔山杏¶
　　山松山錦州大凌河北面皆邊南面皆海所謂一¶
　　條邊耳獨廣寧一城南至閭陽驛十三山站右屯¶
　　衛海口相去百餘里北至我¶
<pb:KR2k0040_WYG_129-3a>¶
　朝新揷之邊相去數十里東至盤山驛髙平沙嶺以¶
　　至三岔河之馬圏此河西邊海之大畧也合河東¶
　　河西之邊海以觀之黄沙滿目一望荒涼倘有奸¶
　　究暴發海冦突至猝難捍禦此外患之可慮者以¶
　　内而言河東城堡雖多皆成荒土獨奉天遼陽海¶
　　城三處稍成府縣之規而遼海兩處仍無城池如¶
　　葢州鳳凰城金州不過數百人鐵嶺撫順唯有流¶
　　徒諸人不能耕種又無生聚隻身者逃去大半畧¶
<pb:KR2k0040_WYG_129-3b>¶
　　有家口者僅老死此地實無益於地方此河東腹¶
　　裏之大略也河西城堡更多人民希少獨寧逺錦¶
　　州廣寧人民湊集僅有佐領一貟不知於地方如¶
　　何料理此河西腹裏之大略也合河東河西腹裏¶
　　以觀之荒城廢堡敗瓦頽垣沃野千里有土無人¶
　　全無可恃此内憂之甚者臣朝夕思維欲弭外患¶
　　必當籌畫隄防欲消内憂必當充實根本務宜設¶
　　卡添兵屯田廣儲以圗久逺之策¶
<pb:KR2k0040_WYG_129-4a>¶
永陵工程告竣疏(雍正庚戌/)　　　　平郡王福彭¶
　　　(臣/)等奉¶
㫖敕交福建總督髙其倬奏摺内開欽遵¶
聖㫖恭瞻¶
永陵形勢其龍與長白分榦勢由納緑起祖髙冠羣山秀¶
　　　出天表備尊雄穎麗之觀光景耀日極逶迤頓跌¶
　　　之妙氣槩驚人蘇子洪河當前遶抱渾河巨浸在¶
　　　後瀠環千里大㑹之山作朝作䕶萬仞北辰之巘¶
<pb:KR2k0040_WYG_129-4b>¶
　　　鎮水鎮垣更有欽異者¶
寶城之内嘉樹挺出玉砌之旁靈根蟠結狀若旋龍堅同¶
　　　磐石所有¶
陵所殿闕營建規模詳細瞻視俱屬妥合惟前面左邊廂¶
　　　房五間應行補葢右邊相配始為匀稱¶
陵西小河一道夏日水長漫上行路俱遶右手山脚而行¶
　　　宜修一小堤攔水䕶路再將此路修理微髙俾夏¶
　　　月可以通行其山脚遶行之路禁止行走方為妥¶
<pb:KR2k0040_WYG_129-5a>¶
　　　協等因具奏奉¶
㫖命臣等敬謹辦理欽此臣等遵於五月二十四日照欽¶
　　　天監選擇吉日吉時敬謹動土隨恭詣¶
祖陵目覩夏秋水長情形誠有如髙其倬所奏應築䕶路¶
　　　攔水小堤并將此路修令微髙俾夏月水長之時¶
　　　資其攔䕶往來得以通行不致遶踐山脚實為妥¶
　　　協再添葢廂房重加丹艧兩相匀稱更覺整肅隨¶
　　　將料估應築石堤石橋攔水壩並填墊道路丈尺¶
<pb:KR2k0040_WYG_129-5b>¶
　　　添葢右邊廂房修飾左邊廂房等項需用物料匠¶
　　　夫工價銀兩數目繕摺請¶
㫖准行在案今照原估建築石堤若干丈堤中建修通水¶
　　　三洞石橋一座攔水壩一道長若干丈修墊河邊¶
　　　道路長若干丈髙若干尺添葢右邊廂房五間修¶
　　　飾左邊廂房五間以上各工俱經告竣共計用銀¶
　　　若干兩此項銀已在領到¶
福陵堤工銀兩内動用修造其用過銀兩修造清冊併將¶
<pb:KR2k0040_WYG_129-6a>¶
　　　所修式欵敬謹繪圖恭¶
　　呈¶
御覽欽惟我¶
皇上¶
　　大徳大孝¶
　　至聖至誠¶
　　篤本溯源時時切¶
橋山之望¶
<pb:KR2k0040_WYG_129-6b>¶
　　推恩錫類念念廣親愛之仁茲以¶
祖陵工程闗係重大¶
特命(臣/)等敬謹修理(臣/)聞¶
命之下彌深悚懼仰賴¶
聖訓諄諄多方¶
指示敢不竭誠率屬務圖修理堅固以仰副¶
皇上至孝至誠鄭重¶
祖陵之至意(臣/)於抵工之日㑹同將軍(臣/)那蘇圖仰遵¶
<pb:KR2k0040_WYG_129-7a>¶
聖諭宣布¶
皇仁敬率在工人貟潔誠辦理凡物料工價俱按實數發¶
　　　給一時父老歡騰已徵羣心之愛戴工商輻輳更¶
　　　沐¶
膏澤之殷流熈熈而來攘攘而往欣看喜色而爭先約之¶
　　　閣閣椓之槖槖遥聴歡聲而恐後方謂經始之勿¶
　　　亟載觀大工之告成葢由¶
睿慮精詳事事斟酌於美善可傳可法實係¶
<pb:KR2k0040_WYG_129-7b>¶
聖恩浩蕩念念淪浹於肌髓必信必從此我¶
皇上誠孝之極至所以格¶
天人通上下洵為千古未有之¶
一人而非(臣/)等所能仰贊其¶
髙深者也(臣/)等於工程告竣之日恭瞻¶
祖陵有輔有翼煥然天表之巍巍如砥如矢坦如王道之¶
　　　蕩蕩不惟規模鴻整亦且結搆精嚴究氣局之宏¶
　　　深既竒秘而清晰瞻形勢之廣大復博厚而髙明¶
<pb:KR2k0040_WYG_129-8a>¶
　　　八極入於照臨具涵葢八表之象萬國供其驅䇿¶
　　　有包羅萬象之規允為諸吉之並鍾洵稱萬善之¶
　　　全備且喜工竣次日大雪即降銀花映¶
寶城千百年之嘉樹愈榮而愈潤珠光籠玉砌億萬嵗之¶
　　　靈根彌固而彌長幸際¶
盛世之昌明共慶豐年於有象益徵¶
天心之眷佑永綿¶
　寶算於無疆矣¶
<pb:KR2k0040_WYG_129-8b>¶
福陵工程告竣疏(雍正庚戊/)　　　　平郡王福彭¶
　　　滿漢文武大臣等敬議奏福建總督髙其倬等疏¶
　　　稱欽遵¶
聖㫖恭瞻¶
福陵形勢其龍與¶
永陵共祖同源分宗抽榦發自長嶺之西行於渾河之北¶
　　　順水而來張潮而結始聳萬仞之峯獨超羣嶺繼¶
　　　聨百尺之阜迥異平巒綿亘則虹轉雲舒昂頓則¶
<pb:KR2k0040_WYG_129-9a>¶
　　　龍翔鳳舉逺極諸邊無峯不拱内際巨海無水不¶
　　　收葢¶
天地眷佑極精微廣大之全功故山谷鍾靈毓¶
文武聖神之遐福允屬上格之龍實為最善之地惟前而¶
　　　水法稍更故道水由夏日溢口而流弓抱之勢微¶
　　　覺外張必須修建石堤順導河流俾循故道則水¶
　　　抱砂圓益增吉慶等因具奏奉¶
㫖特命臣等敬謹定議(臣/)等公同敬謹確議應如髙其倬¶
<pb:KR2k0040_WYG_129-9b>¶
　　　等所奏將左畔水法復遵故道將原日河身淤淺¶
　　　之處挑濬寛深應修石工即行修理仰祈¶
皇上欽㸃大臣一貟並¶
敕下工部遴選才能官二貟督率前往料估建造使水法¶
　　　仍遵故道石工永致堅凝等因具奏奉¶
㫖命臣前往㑹同奉天將軍那蘇圖敬謹督理欽此(臣/)面¶
　　　奉¶
上諭¶
<pb:KR2k0040_WYG_129-10a>¶
福陵前面河身應填之處令(臣/)等敬謹詳酌臣遵¶
㫖即帶領欽天監博士劉毓圻敬謹相視據稱¶
陵前河窪之處最宜培墊方為宏敞等語復¶
命髙其倬議定填河取土方向並挑挖引河導令山溝小¶
　　　水五道㑹流環抱遶過¶
陵前歸入大河於地法合宜等因具奏一併交與(臣/)等敬¶
　　　謹辦理(臣/)隨赴工所恭照欽天監選擇吉日吉時¶
　　　於雍正八年五月二十四日動土謹將工程需用¶
<pb:KR2k0040_WYG_129-10b>¶
　　　物料匠夫工價等項行文工部取到部例敬謹遵¶
　　　照詳核所有料估各項銀兩數目陸續繕摺請¶
㫖准行欽遵在案今敬謹查得所築迎水順水石堤長若¶
　　　干丈攔水壩一道長若干丈又挑引河一道長若¶
　　　干丈左右引水小溝二道共長若干丈其填河工¶
　　　程遵照原議將原河兩岸髙下不平之處均徹平¶
　　　坦各處土坎修成漫坡填墊河身運用挖河取出¶
　　　之土並河崖邊及十里外之土若干方俱經填墊¶
<pb:KR2k0040_WYG_129-11a>¶
　　　妥適以上各工原料估銀若干而今實用過銀若¶
　　　干兩未用銀若干兩今備造清冊併將所修式款¶
　　　敬謹繪圖恭¶
　　呈¶
御覽欽惟我¶
皇上¶
　　大孝性成¶
　　至誠天授¶
<pb:KR2k0040_WYG_129-11b>¶
　　善繼善述克紹¶
皇祖之心傳¶
　　丕顯丕承宏開萬代之謨烈¶
　　光華被四表惟精惟一彌深宵旰之勤¶
　　牯冒遍萬方曰寛曰仁益懋中和之治雖¶
聖主不言祥瑞而¶
皇極必有休徵雲慶河清悉皆¶
聖徳之洋溢靈芝蓍草益彰¶
<pb:KR2k0040_WYG_129-12a>¶
積累之宏深茲以¶
祖陵發祥之地風水攸闗¶
聖人報本之思疇咨倍切¶
特命臣等敬謹修理(臣/)赴工之時面領¶
訓諭¶
祖陵工程闗係重大汝往欽承辦理勿省工勿惜費董率¶
　在工人貟各宜潔誠襄事罔不祗肅惟時工程堅固人¶
　心豫悦其無負敬¶
<pb:KR2k0040_WYG_129-12b>¶
祖愛民之至意欽此臣膺茲重任彌切悚惶及抵工所㑹¶
　　　同將軍(臣/)那蘇圖仰體¶
聖懐廣宣¶
徳意敬率在工人貟矢誠矢慎敬謹修理一時在工人貟¶
　　　靡不人人思奮竭力攢辦凡一應物料工價俱按¶
　　　實數給發是以萬姓歡騰咸若子來之趨事千廛¶
　　　雲集倍覺市利之充盈踴躍以赴¶
皇工罔不欣欣而相告絡繹以沾¶
<pb:KR2k0040_WYG_129-13a>¶
聖澤悉皆蕩蕩而難名(臣/)等興工伊始伏念工程浩大恒¶
　　　恐怠緩以稽時及督理經營悉遵¶
指示周詳竊幸功成於不日此皆我¶
皇上一人之大孝人人莫不興孝合天下之孝以同襄尊¶
親之大典¶
皇上一人之至誠人人莫不抒誠合天下之誠以共慰敬¶
祖之深衷此誠聖帝明王千古未有之¶
一人非臣等所能仰贊於萬一者也臣等於工程告竣之¶
<pb:KR2k0040_WYG_129-13b>¶
　　　日恭瞻¶
祖陵水循故道依然璧合而珠圓隄慶安瀾儼如龍蟠而¶
　　　鱗集障溢流而環抱方知萬派之朝宗引羣瀆而¶
　　　歸源更見千條之共貫為髙為下載觀奠安之均¶
　　　平有齒有唇永保岡陵於無替瞻案山之拱向千¶
　　　官整肅以來朝仰¶
明堂之恢宏萬馬騰驤而侍衛合宇宙清寧之氣萃聚特¶
　　　鍾壇山川靈秀之竒包羅萬象固已廣大悉備更¶
<pb:KR2k0040_WYG_129-14a>¶
　　　覺悠久無疆且幸工成次日即降大雪瑞皚應時¶
　　　羣識¶
天顔之有喜豐年兆象預徵嘉穀之頻登遐邇懽呼同聲¶
　　　而歌萬年之頌¶
天人慶幸稽首而上大有之書從此千百年¶
景運宏昌快覩¶
　　金甌之鞏固億萬世¶
鴻圖永久愈卜¶
<pb:KR2k0040_WYG_129-14b>¶
　　寶籙之綿長矣¶
　　　請禁¶
福陵風水禁地後諸小道車輛私行繞走議(乾隆丙辰/)¶
　　　　　　　　　　　　　　　莊親王允禄¶
　　　據多羅淳郡王等奏¶
福陵後小道有闗風水請禁止外來車輛私行繞走等因¶
　　　一摺奉¶
　㫖總理事務王大臣議奏欽此(臣/)等伏查雍正元年十¶
<pb:KR2k0040_WYG_129-15a>¶
　　　二月内平郡王面奉¶
世宗憲皇帝諭㫖¶
福陵紅門前大路與¶
寶城甚近車馬俱由山根左畔行走有闗風水著行文奉¶
　天將軍府尹嗣後於渾河東南西南無闗風水之處設¶
　立船隻以便行人車馬擺渡¶
紅門前大路及山根左畔嚴行禁走欽此欽遵隨經該府¶
　　　尹等設立渡船具題在案今據淳郡王等奏稱渾¶
<pb:KR2k0040_WYG_129-15b>¶
　　　河東南西南原各設渡船兩隻以濟往来今石廟¶
　　　興隆店二處渡口現有車馬擺渡惟因¶
陵後来龍原有地名水泉長嶺一帶向係村民出入之小¶
　　　道與兩處渡口路徑相通且較之前路稍近亦有¶
　　　車輛竟從¶
陵後往来者正係¶
陵後龍身應令該管官兵嚴行禁約其往来車馬行人俱¶
　　　令由前定之兩處渡口行走至¶
<pb:KR2k0040_WYG_129-16a>¶
陵後小道除該地村民仍聴其出入自便外如再有外來¶
　　　車輛私行者不時查禁等語應如淳郡王等所奏¶
　　　令奉天將軍嚴行禁約其往來車馬行人俱令由¶
　　　前定之兩處渡口行走至¶
陵後小道除該地村民仍聴出入外如再有外來車輛私¶
　　　行繞走者即令該管官兵嚴拿懲治至所奏原設¶
　　　水手嚴禁勒索並於冬初春初撘葢橋梁以免留¶
　　　滯之處亦應照所奏交該府尹並¶
<pb:KR2k0040_WYG_129-16b>¶
　　盛京工部料理¶
福陵前隄工議(乾隆丙辰/)　　　　　莊親王允禄¶
　　　據多羅淳郡王等奏稱¶
福陵隄工前經(臣/)等帶同洪文瀾等悉心相度酌修土隄¶
　　　開寛引河培墊中心包鑲石岸逐一料估造冊繪¶
　　　圖等因具¶
　　奏嗣於本年三月二十九日接准部咨總理王大臣¶
　　　等議覆謹案圖内洪文瀾等標出改修之處雖據¶
<pb:KR2k0040_WYG_129-17a>¶
　　　淳郡王㑹同那蘇圖等奏稱誠為至善等語但¶
祖陵工程闗係重大必須慎重妥酌期於萬全方於風水¶
　　　工程兩有禆益查雍正八年修理¶
陵工原係髙其倬前往相度今髙其倬已奉¶
　㫖來京請俟髙其倬到日將所奏圖摺令伊閲看或應¶
　　　照淳郡王等所奏修理或其中應有酌量更改之¶
　　　處(臣/)等再㑹同定議具奏等因奉¶
　㫖是依議欽此欽遵今於四月十四日又接准部咨總¶
<pb:KR2k0040_WYG_129-17b>¶
　　　理王大臣等議覆髙其倬到京將淳郡王等所奏¶
　　　圖摺與伊閲看并詳悉詢問議得上年淳郡王等¶
　　　奏請於頭隄上流之雞心灘開深溝三道本年淳¶
　　　郡王等照洪文瀾所看議停今據髙其倬議稱雞¶
　　　心灘應仍其自然不宜開動南岸亦與此相同不¶
　　　宜疏鑿等語應照所議雞心灘停其挑挖大河南¶
　　　岸停其開寛又上年淳郡王等奏三隄外加築攔¶
　　　水壩一道本年又奏應照原估加築計長六十丈¶
<pb:KR2k0040_WYG_129-18a>¶
　　又上年淳郡王等奏請於頭隄之下建築石壩外¶
　　砌攔水壩本年又議改築土隄長一百六十丈照¶
　　攔水壩式様密立排樁中實以土隄東再加土壩¶
　　斜長三十一丈以䕶隄頭其隄頭背後應用排樁¶
　　一路用土鑲墊長二百八十一丈一尺九寸今髙¶
　　其倬議稱決口若建石隄雖禦水有力恐其勢過¶
　　强挑水南沖有損南岸應建土隄外加排樁䕶掃¶
　　既可捍禦北面又不致有損南砂並應於雨多水¶
<pb:KR2k0040_WYG_129-18b>¶
　　大之時加意防䕶仍令嵗修是為合宜其舊設隄¶
　　背後外加樁埽防貼内應用土填培等語查上年¶
　　決口原係從前髙其倬所看無庸修建石工之土¶
　　岡今髙其倬所議決口建築土隄外加排樁䕶掃¶
　　各工與淳郡王等本年所奏相符應照淳郡王等¶
　　所奏修理其將来如何防䕶嵗修之處(臣/)福彭從¶
　　前修工時曾將嵗修防䕶奏明交該將軍等料理¶
　　應令淳郡王等於工竣時查照(臣/)福彭原奏交該¶
<pb:KR2k0040_WYG_129-19a>¶
　　將軍㑹同工部嵗修防䕶又上年淳郡王等原奏¶
　　開濬引河南岸止寛五丈本年議開寛六十丈又¶
　　奏五皮石岸之南地勢低窪而引河北岸有天然¶
　　土岡欲於東西兩邊包砌石䃗岸共長三百丈𦂳¶
　　接天然土岡以防坍洗下面填墊水窪長三百丈¶
　　上面鑲墊一律平髙長三百八十一丈以補内堂¶
　　今據髙其倬議將虎皮石岸前所沖水坑亦應用¶
　　土填平兩旁包砌石岸俱宜低不宜髙應比虎皮¶
<pb:KR2k0040_WYG_129-19b>¶
　　石墻低二尺五寸上面仍宜用土葢培成天然小¶
　　按之形其引河南岸洪文瀾議開六十丈亦為過¶
　　寛原議開寛五丈亦覺少窄今酌議向南開寛十¶
　　二丈作為月牙之形向内弓抱其土培作北面圓¶
　　唇詳酌形勢應如洪文瀾所議修培但所開不宜¶
　　太寛所培務宜圓靜其水沖溝流之處俱宜培平¶
　　如舊等語髙其倬所議開濬引河墊填水坑包砌¶
　　石岸與淳郡王等所奏相同惟是所開引河髙其¶
<pb:KR2k0040_WYG_129-20a>¶
　　　倬議開寛十二丈應令淳郡王等俱照髙其倬所¶
　　　議另行酌估修理至於淳郡王所奏接築土隄鑲¶
　　　填隄後以及培墊低窪之處俱用挑挖引河之土¶
　　　所有馬闗橋之土不宜取動引河頭之汀不宜填¶
　　　墊等項與髙其倬所議相合俱應照所奏行酌改¶
　　　工程應令另行估計核實造冊具奏等因奉¶
　㫖是依議欽此欽遵各知照前來(臣/)等謹查¶
福陵水法原係髙其倬於雍正七年定議建築兹因衝刷¶
<pb:KR2k0040_WYG_129-20b>¶
　　　興修雖派有洪文瀾等數貟先後相度深恐識見¶
　　　參差未能畫一今又經原議之髙其倬再三斟酌¶
　　　(臣/)等接准部咨細繹廷議所有酌量更改之處自¶
　　　應另行估計但查洪文瀾等議修各工(臣/)等料估¶
　　　錢糧三十八萬五千七百餘兩内因建築決口頭¶
　　　隄背後以及石䃗岸培墊等處共長九百一十三¶
　　　丈一尺九寸在在需土鑲填共計需用土十八萬¶
　　　五千八百六十方估計填墊挑挖車運價銀三十¶
<pb:KR2k0040_WYG_129-21a>¶
　　四萬一千二百十兩六錢其餘磚石灰樁匠夫襍¶
　　料僅估銀四萬四千五百六十七兩七錢四分零¶
　　因土方十居其九彼時議將引河開寛六十丈即¶
　　以挑挖引河之土運為各處之需業經(臣/)等前摺¶
　　聲明在案今查應行修建各處髙其倬與洪文瀾¶
　　等所議俱属相符惟將石䃗岸比虎皮石墻酌低¶
　　二尺五寸引河止開十二丈雖各有應減物料錢¶
　　糧而土方需用尚多今河開十二丈則少開河四¶
<pb:KR2k0040_WYG_129-21b>¶
　　十八丈即少得土四十八丈矣且髙其倬議稱用¶
　　土培作北面圓唇又云所培務宜圓淨則前估䃗¶
　　岸必須纎毫妥合方為盡善臣等公同親往敬謹¶
　　相度查得前估石䃗岸原比虎皮石墻低二尺今¶
　　照髙其倬議再低五寸但查上面培補一律平髙¶
　　誠恐中間存積雨水自應南北畧分髙低北頭低¶
　　二尺五寸者南頭即應低三尺五寸則唇固圓而¶
　　雨水亦不致存積再洪文瀾原議西邊露明流水¶
<pb:KR2k0040_WYG_129-22a>¶
　　山溝一道讓在石䃗岸外今照髙其倬議欲圓淨¶
　　則此處不無缺凹應如砌石幚上下鋪墁石板作¶
　　為暗溝俾水由内洩則東西一望整齊而觀瞻倍¶
　　肅惟是原估需用土十八萬五千八百六十方除¶
　　石䃗岸内減用土五萬一千一百二十六方七釐¶
　　尚需用土十三萬四千七百三十三方九分三釐¶
　　今引河十二丈内僅可得土三萬五千四百八十¶
　　七方八分四釐實少土九萬九千二百四十六方¶
<pb:KR2k0040_WYG_129-22b>¶
　　九釐查引河南岸儘有土岡在洪文瀾原議河心¶
　　淤積之土可以愈開愈寛得與大河相通髙其倬¶
　　則議中間一砂内闗小灘外攔大河最為得力若¶
　　馬闗橋之土不宜取動勢必於橋外極西逺處取¶
　　土運送到工計程十里内外運價浩繁惟有引河¶
　　南岸所積淤土數處與中砂相去尚逺若酌量地¶
　　勢接聨分别道路里數可以均撤平坦即能得土¶
　　九萬九千餘方隨交與郎中那禪等核實料估計¶
<pb:KR2k0040_WYG_129-23a>¶
　　　土方填墊挑挖車運價銀二十三萬六千五百四¶
　　　十八兩二錢五分二釐磚石灰樁匠夫襍料銀五¶
　　　萬一千零七兩五錢四分四釐六毫二共銀二十¶
　　　八萬七千五百五十五兩七錢九分六釐六毫(臣/)¶
　　　等覆核無異伏思¶
陵前地土闗係綦重今需用土方雖經臣等酌議數處但¶
　　　可否取用有無闗碍非經熟悉風水之貟斟酌指¶
　　　定未可擅動理合繪圖敬將取土各處貼簽備造¶
<pb:KR2k0040_WYG_129-23b>¶
　　　黄冊進呈¶
　御覽仰懇¶
　皇上敕下原勘風水各貟按圖定議如議無闗碍(臣/)等¶
　　　謹俟部文到日遵照辦理再查原估決口需用排¶
　　　樁石囤頭隄背後需用排樁實土今髙其倬有外¶
　　　加䕶掃防貼之議查掃箇需用葦束不如石囤之¶
　　　能經久(臣/)等應請仍照原估修理又臣等前摺奏¶
　　　明原估決口河身衝刷舊壩以及西南決溜隄中¶
<pb:KR2k0040_WYG_129-24a>¶
　　　土岡各處俱無庸填墊修補今查此内西南決溜¶
　　　因引河開寛十六丈則決溜自可無虞今既指開¶
　　　十二丈則衝決溜口仍應堵築(臣/)等謹合詞具¶
　　奏伏乞¶
　皇上睿鑒施行再(臣/)等於四月初一日動土今因接准¶
　　　部咨現在先築决口次第興修合併陳明等因奉¶
　㫖總理事務王大臣議奏欽此(臣/)等謹議得淳郡王等¶
　　　奏稱¶
<pb:KR2k0040_WYG_129-24b>¶
福陵應行修建各處工程髙其倬與洪文瀾等所議俱屬¶
　　　相同惟洪文瀾原議流水山溝一道若照髙其倬¶
　　　務宜圓淨之議不無缺凹應如砌石幫上下鋪墁¶
　　　石板作為暗溝再土方需用十三萬四千七百有¶
　　　餘今所開引河十二丈内止可得土三萬五千四¶
　　　百餘方尚少土九萬九千餘方雖經臣等酌議數¶
　　　處取用但有無闗碍風水非經熟悉之貟斟酌指¶
　　　定未敢擅動等語(臣/)等隨傳問洪文瀾管志寧據¶
<pb:KR2k0040_WYG_129-25a>¶
　　　洪文瀾稱謹敬詳慎河工奏摺并圖様將修理明¶
　　　堂平整之餘土平墊北面之圓唇實属可行但工¶
　　　程闗係重大不敢據圖即定現在管志寧前往¶
　　盛京可以親赴工所詳酌修培至於内堂出水之處¶
　　　今議用石鋪墁作為暗溝於風水有闗應照原議¶
　　　修理等語管志寧與洪文瀾同查¶
福陵工程闗係重大應否取土之處尤宜詳慎應令管志¶
　　　寧到¶
<pb:KR2k0040_WYG_129-25b>¶
　　盛京日斟酌詳慎至内堂出水之處洪文瀾既稱不¶
　　　便用石鋪墁亦應交與管志寧一併定議又稱原¶
　　　估決口需用排樁石囤頭隄背後需用排樁實土¶
　　　今髙其倬有外加䕶掃防貼之議查掃過需用葦¶
　　　束不如石囤經久請仍照原估修理等語查葦束¶
　　　自不如石囤之經久應如所奏仍照原估修理又¶
　　　稱原估決口河身衝刷舊壩以及西南決溜隄中¶
　　　土岡各處俱無庸填墊修補在案今引河既止開¶
<pb:KR2k0040_WYG_129-26a>¶
　　十二丈所有衝決溜口仍應堵築等語查引河開¶
　　止十二丈則衝決溜口自應堵築應悉照所奏辦¶
　　理伏候¶
睿裁¶
　　清釐奉天流民以培風俗議(乾隆戊辰/)傅　恒¶
　　(臣/)等伏思奉天乃滿洲根本之地向來風俗淳厚¶
　　後因他省民人聚集衆多逰手無業之徒襍處其¶
　　中敗壊生計漸染澆漓是以定議清查該(臣/)等㑹¶
<pb:KR2k0040_WYG_129-26b>¶
　　議得辦理奉天流民一案於乾隆五年經大學士¶
　　等定議具奏奉¶
㫖令情愿入籍者准其入籍不願入籍者定限十年令¶
　其陸續回籍等因欽遵在案又(臣/)等前曾將詢問過¶
　　蘇昌永興等辦理奉天各處流民事宜並現在將¶
　　軍阿蘭泰將次到京容(臣/)等再㑹同定議等因奏¶
聞亦在案茲據將軍(臣/)阿蘭泰稱現在數年以來分作¶
　　五項辦理其商賈工匠及單身傭工五項之人為¶
<pb:KR2k0040_WYG_129-27a>¶
　　旂民所資藉勢難禁阻原係准其居住其在奉天¶
　　年久置有産業者遵奉¶
恩㫖予限十年現在入籍者已萬餘户未入籍者亦属¶
　　無幾至㳺手無業不安本分者即行驅逐數年來¶
　　已逐去六千餘人自願回籍者不在此數(臣/)等查¶
　　該處流民現屆十年期滿所有商賈等項民人原¶
　　許居住外其置有産業未經入籍者雖稱已属無¶
　　幾但現今屆期已滿十年其不愿入籍而未經飭¶
<pb:KR2k0040_WYG_129-27b>¶
　　令回籍者未便觀望遷延應令地方官將伊等情¶
　　愿入籍確查實數速行辦理如有應行量予展限¶
　　之處聲明請¶
㫖此外有無㳺手無業未經驅逐之人亦著確查辦理¶
　　無致含糊朦混至嗣後内地流民若再偷越出口¶
　　則將來辦理必致周章自應仍照原議嚴行稽查¶
　　所有奉天沿海一帶應令旂民地方官多派兵役¶
　　稽查並行文閩廣江浙山東五省督撫嚴查商船¶
<pb:KR2k0040_WYG_129-28a>¶
　　不得夾帶閒人再山海闗喜峯口等處及九處邊¶
　　門俱令守邊章京沿邊州縣嚴行禁阻庶此後流¶
　　民可以杜絶其源而旂人皆知敦本務業毋致稍¶
　　染澆漓之習於地方風俗人心均有禆益再據永¶
　　興稱寧古塔及船厰地方所有商賈工匠傭工人¶
　　等約三四萬不等多係直隸河南山東山西各省¶
　　之人已經入籍交納丁銀者四千二百八十六丁¶
　　有地納糧者僅四百三十七户今應令逐細嚴查¶
<pb:KR2k0040_WYG_129-28b>¶
　　有地者令其納糧無地情愿入籍者令其納丁又¶
　　查寧古塔地方因泰寧縣裁汰之後該縣糧地俱¶
　　按等次分賞寧古塔官兵以致流民多藉旂田之¶
　　名額外開墾荒地以圖存身而旂人亦希圖地租¶
　　巧為䕶庇但八旂官兵向有原分地數應查明原¶
　　額留與官兵並查如有原分地畝不敷養贍者令¶
　　該副都統酌量留給外其下剰餘地並分賞裁汰¶
　　地俱查明撤出仍著原佃之人承種徵租使各安¶
<pb:KR2k0040_WYG_129-29a>¶
　　生業等語查寧古塔船厰等處流民除㳺手無業¶
　　之人照例驅逐外至於有業可守未免戀土難遷¶
　　如果情愿入籍自宜分别納糧納丁隨宜安插但¶
　　查口外餘地該處官兵多於原分地畝之外招集¶
　　流民開懇荒地以致流民多借旂田之名希圖存¶
　　身而旂人亦希冀廣取租利巧為䕶庇應交與新¶
　　任將軍等澈底清釐除官兵向有原分地畝仍聴¶
　　官兵自行經營外其㤗寧縣裁汰糧地及一切餘¶
<pb:KR2k0040_WYG_129-29b>¶
　　剰荒地官兵招佃收租者俱查明撤出令原佃承¶
　　種納租歸公則餘地悉登公冊流傭亦按籍可稽¶
　　應交與新任將軍核實辦理以上事宜(臣/)等與將¶
　　軍(臣/)阿蘭泰㑹議意見相同如䝉¶
俞允應請¶
敕交該部行令該將軍遵照施行¶
　　遵¶
㫖㑹查奉天各属應修城垣議(乾隆戊戌/)于敏中¶
<pb:KR2k0040_WYG_129-30a>¶
　　　本月初八日欽奉¶
　諭㫖盛京為本朝¶
王迹肇基之地朕恭謁¶
祖陵道出山海闗經過各處城垣多有坍塌殊不足以壯¶
　　觀瞻而資捍衛著軍機大臣㑹同將軍𢎞晌查明何¶
　　處最為緊要應行修築妥議具奏候朕發帑興工并¶
　　派貟稽查督辦欽此(臣/)等伏查奉天各属惟¶
　　盛京城垣每年立有嵗修章程現在崇墉完固毋庸¶
<pb:KR2k0040_WYG_129-30b>¶
　　　修葺外其餘各属城垣俱久未繕治實多傾圮其¶
　　　必應修築者共有一十八處但各城同時鳩工興¶
　　　作工匠既恐不敷稽察亦難周到(臣/)等公同酌議¶
　　　請就應修各城分為三次修葺先將駐有官兵之¶
　　　錦州府熊兵鳳凰城並大路經行之寧逺州廣寧¶
　　　縣遼陽州六處較為緊要者為第一次次將中前¶
　　　所中後所巨流河義州鐵嶺縣開原縣六處為第¶
　　　二次又次將撫順海城縣岫巖㕔葢州復州金州¶
<pb:KR2k0040_WYG_129-31a>¶
　　　六處為第三次其餘屯衛堡驛雖舊有城垣而地¶
　　　方僻小無闗緊要者均無庸修葺並請¶
　簡派督辦大貟隨時往來稽查并遴派熟諳工程之貟¶
　　　每處一人㑹同將軍(臣/)𢎞晌及府尹督率各属估¶
　　　計工料¶
　　奏明請帑擇日興工仍各預行度地開窑燒造磚料¶
　　　務期厚實堅緻足資鞏固所有(臣/)等遵¶
　㫖㑹同酌議縁由謹繪圖繕摺具奏伏祈¶
<pb:KR2k0040_WYG_129-31b>¶
　睿鑒¶
　　　請定¶
三陵青樁四至地界議(乾隆戊戌/)　　　　和　珅¶
　　　臣等恭隨¶
　聖駕展謁¶
三陵俱當經奉¶
　㫖派往¶
陵寢週圍敬謹查勘紅樁内外一切情形(臣/)等於紅樁外¶
<pb:KR2k0040_WYG_129-32a>¶
　　　附近地方查出舊有坟塚數處均經請¶
　㫖交奉天將軍飭令各本家速即遷移並嚴禁嗣後毋¶
　　　許再行營葬及添安柵木改移紅樁俱䝉¶
　俞㫖允行在案(臣/)等向聞¶
東陵¶
西陵凡距紅樁數十里之外尚有青樁此外方非禁地茲¶
　　　查¶
　　盛京¶
<pb:KR2k0040_WYG_129-32b>¶
三陵雖地勢廣狹不同而規制宜從畫一必須酌定章程¶
　　　方可永逺遵行不致復滋流弊應請將¶
三陵週圍就各地勢酌定里數亦仍照¶
東西兩陵規制量増青樁一層此外方許採樵畊牧及行¶
　　　走葬厝青樁以内概行禁止如有違犯各該管官¶
　　　弁即行嚴查從重治罪惟各處地面廣狹(臣/)等未¶
　　　能詳悉周知無從酌定道里數目應請¶
　敕交奉天將軍㑹同府尹等敬謹查明酌定四至里數¶
<pb:KR2k0040_WYG_129-33a>¶
　　詳晰定議請¶
㫖遵行¶
　¶
　¶
　¶
　¶
　¶
　¶
<pb:KR2k0040_WYG_129-33b>¶
　¶
　¶
　¶
　¶
　¶
　¶
　¶
欽定盛京通志巻一百二十九¶
