# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:41.949130
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷八十六
<pb:KR2k0040_WYG_090-1a>¶
欽定四庫全書¶
欽定盛京通志卷八十六¶
　　　忠節(五/)¶
　國朝¶
　　鑲黄旗漢軍¶
　　正黄旗漢軍¶
　　正白旗漢軍¶
　　正紅旗漢軍¶
<pb:KR2k0040_WYG_090-1b>¶
　　鑲白旗漢軍¶
　　鑲紅旗漢軍¶
　　正藍旗漢軍¶
　　鑲藍旗漢軍¶
　　奉天籍屬¶
<pb:KR2k0040_WYG_090-2a>¶
　欽定四庫全書¶
　欽定盛京通志卷八十六¶
　　　　忠節(五/)¶
　　國朝¶
　　　鑲黄旗漢軍¶
　　　高守官奉天人𨽻鑲黄旗漢軍原係鴨緑江鎮江守¶
　　　堡官天聰八年鎮江人叛執鎮守遊擊佟養正送¶
　　　明總兵毛文龍守官與焉遂遇害加贈佐領世職¶
<pb:KR2k0040_WYG_090-2b>¶
　　　以其子髙題名襲順治七年九年三遇¶
恩詔累加二等輕車都尉同旗有崔應泰者原籍廣寧初任¶
　　　佐領崇徳七年隨大軍征明錦州圍塔山城督紅¶
　　　衣礮攻之礮裂轟擊而没䘏贈如例¶
　　　管一舉奉天人𨽻鑲黄旗漢軍順治元年隨¶
世祖入關授山西徳勝路叅將五年大同總兵姜瓖叛脅¶
　　　從不屈遇害其妻及長子致忠子婦孫女等十三¶
　　　口皆就戮㓜子承業年未週乳母王氏撫抱以行¶
<pb:KR2k0040_WYG_090-3a>¶
　　　逃免八年巡撫祝世昌上其事贈副將¶
　　　張必科𨽻鑲黄旗漢軍世居盖平順治四年知直¶
　　　𨽻慶雲縣下車兩閲月宿弊盡革民荷更生時定¶
　　　鼎之初土賊告警每遇冦至即鳴鼓聚衆率步騎¶
　　　親逐之㑹上元夜賊聚飲郊外必科諜得其地率¶
　　　丁壯捕之縳三渠斬以徇其黨悉衆圍城必科善¶
　　　射殺賊無算守三晝夜賊黨内應者啓門納賊賊¶
　　　大至必科巷戰殺數人忽弦斷手傷擲弓於地曰¶
<pb:KR2k0040_WYG_090-3b>¶
　　　命矣當尋一死所也挺戈下城賊環圍之亦不敢¶
　　　逼至一書齋舉火自焚蒞任六十五日耳事聞¶
賜祭𦵏贈山東按察使僉事慶雲士民崇祀名宦祠子一¶
　　　魁以難廕知河間府亷得當日獻城賊詳請達於¶
　　朝置重典一魁仕至河東鹽運使子綏逺别見本志¶
　　　人物傳¶
　　　范承謨瀋陽人𨽻鑲黄旗漢軍文程子也康熙七¶
　　　年巡撫浙江有惠政十一年擢福建總督十三年¶
<pb:KR2k0040_WYG_090-4a>¶
　　　逆藩耿精忠反巡撫劉秉政為賊腹心欲脅承謨¶
　　　不屈遂囚之罵不絶口卒為所害¶
詔贈兵部尚書加太子少保諡忠貞¶
聖祖念承謨忠節¶
親灑宸翰書碑勒石又以¶
御書墨本鈐用¶
御璽賜其家閩人又為建祠于道山之&KR0354;雍正七年入祀¶
　　　昭忠祠承謨忠孝性生友于敦篤居官剛正亷明¶
<pb:KR2k0040_WYG_090-4b>¶
　　　寛厚愛人體䘏民隠博學强記善屬詩文被幽時¶
　　　有䝉谷自序百苦吟武夷歌畫壁吟人多傳之¶
　　　高天爵鐡嶺人𨽻鑲白旗漢軍以子其位任大學¶
　　　士改𨽻鑲黄旗天爵慷慨重大義好讀書善騎射¶
　　　能挽强弓順治初任知縣以洪承疇薦知湖南長¶
　　　沙府尋除江西建昌府康熙十三年耿精忠反天¶
　　　爵以建不守則南昌必危出募丁壯固繕城垣躬¶
　　　擐甲胄與賊戰于東門萬年橋被執不屈死¶
<pb:KR2k0040_WYG_090-5a>¶
詔贈太僕寺卿諡忠烈入祀九忠祠雍正四年¶
特加贈禮部尚書¶
　　　正黄旗漢軍¶
　　　金玉和奉天人𨽻正黄旗漢軍自㓜從征諸路有¶
　　　功得授世職累加至二等副將天聰五年擢禮部¶
　　　承政縁事革職六年復任叅領隨¶
太宗閲兵北演武塲賚鞍馬七年陞任副都統奉¶
命往諭孔有徳耿仲明等崇徳六年大軍圍錦州玉和同¶
<pb:KR2k0040_WYG_090-5b>¶
　　　副都統和濟格理敗敵步兵時明經畧洪承疇所¶
　　　部兵遁入三臺玉和隨衆攻克殱之復攻克松山¶
　　　南山臺松山敵兵乗夜來犯以砲擊却之多斬馘¶
　　　復攻塔山破其城叙功授佐領世職七年攻中後¶
　　　所前屯衛破之加世職三等叅領順治元年署懐¶
　　　慶總兵流賊圍濟源玉和往援殁於陣¶
詔䘏贈世職二等副都統其孫世礪康熙十八年征海賊¶
　　　劉國軒中矢貫胸殁贈雲騎尉¶
<pb:KR2k0040_WYG_090-6a>¶
　　　尚安福奉天人𨽻正黄旗漢軍崇徳三年隨貝勒¶
　　　杜度征明山東攻鄒縣以雲梯登城殁于陣贈佐¶
　　　領世職¶
　　　郭名望奉天人𨽻正黄旗漢軍崇徳八年從征明¶
　　　中後所克其城順治元年從豫親王多鐸南征破¶
　　　揚州六月隨貝勒博洛征浙江克嘉興及崑山常¶
　　　熟江隂三縣以功授加一雲騎尉世職進攻金華¶
　　　同叅領朱名登攻克之七年九年三遇¶
<pb:KR2k0040_WYG_090-6b>¶
恩詔加至三等輕車都尉尋以從征山西攻保徳州中鎗¶
　　　殁加贈二等輕車都尉世職子汝龍于順治十六¶
　　　年從征福建至羅源擊賊殁于陣加贈世職一等¶
　　　輕車都尉¶
　　　祖應元奉天人𨽻正黄旗漢軍初任佐領崇徳八¶
　　　年隨鄭親王濟爾哈朗征明攻中後所克之進取¶
　　　前屯衛復以砲克其甕城論功授佐領順治元年¶
　　　五月隨葉臣等平定山西克太原十一月隨豫親¶
<pb:KR2k0040_WYG_090-7a>¶
　　　王多鐸平定河南進攻揚州中礮殁于陣贈佐領¶
　　　世職¶
　　　李向舜鐡嶺人𨽻正黄旗漢軍父獻箴崇徳時屢¶
　　　立戰功授世職二等叅領向舜亦授叅領順治元¶
　　　年從征江南攻揚州中礮殁其㓜弟向日官遊擊¶
　　　康熙十四年從征湖廣省城被圍竭力捍守城陷¶
　　　罵賊不屈死¶
特賜祭𦵏銀贈叅將¶
<pb:KR2k0040_WYG_090-7b>¶
　　　王自明𨽻正黄旗漢軍世居奉天初任佐領順治¶
　　　三年隨征陜西遇流賊孫守法率本旗騎兵擊敗¶
　　　其衆又賊帥賀珍擁衆列陣於山自明隨定西大¶
　　　將軍和洛㑹擊敗之五年山西逆鎮姜瓖叛隨巽¶
　　　親王滿達海攻汾州中礮殁於陣贈騎都尉¶
　　　張鴻猷𨽻正黄旗漢軍世居奉天初任守備隨豫¶
　　　親王多鐸南征平定河南江南攻揚州嘉興二府¶
　　　及江隂縣武岡寨四城俱克之順治五年逆鎮姜¶
<pb:KR2k0040_WYG_090-8a>¶
　　　瓖叛于山西隨巽親王滿達海討之攻渾源州克¶
　　　其城進取左衛中鎗殁于陣贈騎都尉¶
　　　徐淳𨽻正黄旗漢軍世居遼東由貢生累陞山西¶
　　　岢嵐道順治五年逆鎮姜瓖叛淳捐軀殉節康熙¶
　　　元年¶
特贈光禄寺少卿又同旗有成大業世居遼東累任江西¶
　　　湖東道順治五年逆鎮金聲桓叛約大業共謀不¶
　　　從被執罵賊不絶聲遂被害八年贈如例¶
<pb:KR2k0040_WYG_090-8b>¶
　　　李向禹鐡嶺人向舜弟也順治五年任陵川令姜¶
　　　瓖之亂禹妻王氏謂禹曰君職守土宜竭力報國¶
　　　勿以家為念禹出禦賊王氏與二女先自縊城破¶
　　　禹被執誘之降且怵以兵不屈死之其長兄向堯¶
　　　時任助馬路叅將合門七十餘人俱盡節¶
詔贈向禹光禄寺少卿向堯都督僉事祀本縣忠義祠¶
　　　劉應舉奉天人𨽻正黄旗漢軍初任佐領隨大軍征¶
　　　明攻右衛朔州克其城順治六年隨征逆鎮姜瓖¶
<pb:KR2k0040_WYG_090-9a>¶
　　　攻汾州北關廂中礮殁于陣贈騎都尉加一雲騎¶
　　　尉¶
　　　朱國治撫順人𨽻正黄旗漢軍崇徳時即入旗籍¶
　　　順治四年知固安令報最由州牧司道厯任巡撫¶
　　　康熙十二年逆藩吳三桂反被執使降國治罵賊¶
　　　不屈遂遇害二十年¶
特恩加贈户部右侍郎祭葬如典禮雍正七年奉¶
㫖入祀昭忠祀¶
<pb:KR2k0040_WYG_090-9b>¶
　　　正白旗漢軍¶
　　　董廷元𨽻正白旗漢軍天命六年¶
太祖始定瀋陽愛其勇力授寛甸備禦天聰五年從征大¶
　　　凌河六年從征察哈爾七年從征旅順口江華島¶
　　　並在行間有功崇徳元年從征髙麗次年攻皮島¶
　　　所乗船被敵礮擊破廷元同家口俱殁於江¶
太宗憐其効力有年¶
特賜祭銀六百兩弟廷儒任大同守備善騎射有謀畧總¶
<pb:KR2k0040_WYG_090-10a>¶
　　　兵姜瓖謀逆誘廷儒至署微露其意曰公若助我¶
　　　則大事可成共享受富貴廷儒怒罵並㧞所佩刀¶
　　　起賊衆羣持之遂被擒廷儒罵不絶聲賊剖心支¶
　　　解之併其子開國及眷口俱被害¶
特贈昭武將軍¶
賜祭葬又廷儒弟廷伯崇徳五年從征明圍錦州同叅領¶
　　　孫有光擊明松山杏山兵皆敗之七年圍錦州擊¶
　　　明吕翁山嘴兵敗之松山敵兵乗夜來犯擊却其¶
<pb:KR2k0040_WYG_090-10b>¶
　　　衆進攻塔山杏山敘功列一等陞授佐領八年從攻前¶
　　　屯衛中後所並克之順治元年授加一雲騎尉二¶
　　　年¶
恩詔加佐領世職是年從豫親王多鐸南征平定河南五¶
　　　月克揚州六月擊平湖嘉善敵兵敗之又敗嘉興¶
　　　敵兵克其城至錢塘江有敵兵夜犯我營廷伯隨¶
　　　都統吳守進擊敗之六年從鄭親王濟爾哈朗征¶
　　　湖廣同副都統金維城領兵至馬河陣亡贈騎都¶
<pb:KR2k0040_WYG_090-11a>¶
　　　尉加贈一雲騎尉七年九年兩遇¶
恩詔加至二等輕車都尉世職罔替廷元兄弟三人並以¶
　　　死事著人稱為一門忠烈云¶
　　　滕應元奉天人𨽻正白旗漢軍官佐領天聰四年¶
　　　大軍伐明取永平復攻灤州應元轉戰而前陷陣¶
　　　殁¶
詔加優䘏予騎都尉世職¶
　　　黄廷栢𨽻正白旗漢軍世居奉天授靈壁令涖任¶
<pb:KR2k0040_WYG_090-11b>¶
　　　五月以才能調大興順治三年擢知山西汾州府¶
　　　五年大同總兵姜瓖叛明年四月偽副將姜建勲¶
　　　擁賊萬騎猝圍汾州攻陷城東門廷栢率壯士與¶
　　　賊鏖戰自晝至夜力屈被執罵不絶口遂遇害委¶
　　　屍於路子奠中年十三守父屍號泣汾人感其徳¶
　　　具棺歛之既而奠中亦被賊執碎其首幸不死九¶
　　　月汾州事平喪還¶
世祖特遣官諭祭追贈太僕寺卿康熙五十七年¶
<pb:KR2k0040_WYG_090-12a>¶
聖祖特命立祠死所嵗時奉祀雍正二年¶
世宗御書成仁取義匾額恭懸祠中¶
　　　遲變龍𨽻正白旗漢軍世居奉天授國史館副理¶
　　　事官再遷至山西糧道順治三年任江西布政使¶
　　　五年金聲桓王得仁據城叛將兵圍署使人勸降¶
　　　變龍抗節不屈賊率兵入署執全家强之變龍罵¶
　　　詈不絶口賊怒遂割舌抉目并碎其屍其祖孫父¶
　　　子兄弟妻妾闔門十八口俱繫石沉之江心江右¶
<pb:KR2k0040_WYG_090-12b>¶
　　　人莫不哀之康熙三十四年崇祀忠烈名宦¶
　　　滕天成𨽻正白旗漢軍承襲佐領康熙十五年征¶
　　　浙閩力戰海澄豬兒山死之¶
恩予䘏廕入祀忠烈祠¶
　　　正紅旗漢軍¶
　　　孔有徳遼東人𨽻正紅旗漢軍天聰六年來歸順¶
　　　治六年以定南王率兵平粤西遂留鎮桂林九年¶
　　　靖寳鎮將失守分遣赴援偽安西王李定國從間¶
<pb:KR2k0040_WYG_090-13a>¶
　　　道突犯桂林麾下李養性孫龍程希孔俱戰殁有¶
　　　徳知不守乃闔室舉火妃李氏以下並投繯拔劍¶
　　　自刎死¶
賜諡武壯祭𦵏贈䘏特加優厚祀昭忠祠¶
　　　夏時芳𨽻正紅旗漢軍世居奉天累任陜西榆林¶
　　　定邊道順治六年二月叛鎮姜瓖率賊兵困城十¶
　　　九日城陷被執不屈罵賊遇害康熙元年八月追¶
　　　贈太僕寺卿¶
<pb:KR2k0040_WYG_090-13b>¶
恩賜全葬廕一子五品官¶
　　　王國泰𨽻正紅旗漢軍世居開原初任三等䕶衛¶
　　　康熙十三年八月隨經畧莫洛由陜西進征逆藩¶
　　　吳三桂十二月至寧羌州提督王輔臣叛率兵來¶
　　　攻我營國泰同經畧莫洛拒賊中鎗陣亡二十年¶
　　　追贈副將廕其子同旗冦萬平康熙十四年以章¶
　　　京隨征陜西遇王輔臣叛衆于娘娘廟力戰陣殁¶
　　　贈雲騎尉世職¶
<pb:KR2k0040_WYG_090-14a>¶
　　門可貴𨽻正紅旗漢軍世居錦州父世科崇徳四¶
　　年來歸授佐領後卒可貴襲職康熙十三年隨征¶
　　逆藩耿精忠與賊戰於浙之花堡陣亡贈三等輕¶
　　車都尉¶
　　王國柱𨽻正紅旗漢軍世居開原初任五品官康¶
　　熙十四年六月進征江西至石匣擊賊陣亡贈雲¶
　　騎尉世職¶
　　張廷輔𨽻正紅旗漢軍世居盖平康熙十三年逆¶
<pb:KR2k0040_WYG_090-14b>¶
　　藩耿精忠以福建叛勾連海冦命廷輔往勦十六¶
　　年三月抵福建聞海賊冦泉州廷輔往援擒賊帥¶
　　陳爵于西門追至海壖斬首數千級賊又攻同安¶
　　廷輔以百人敗其衆于三寳墟尋有賊衆萬餘圍¶
　　長泰陣於天津寨廷輔三戰三捷併降其衆賊攻¶
　　五都擒其驍将陳璽姚葵賊遂氣奪十七年六月¶
　　擊偽將軍劉國軒于海澄中礮殁二十一年贈雲¶
　　騎尉世職¶
<pb:KR2k0040_WYG_090-15a>¶
　　　阿爾泰𨽻正紅旗漢軍郎賽子也累官吏部郎中¶
　　　康熙三年擢湖廣辰常總兵七年調鎮浙江黄巖¶
　　　十三年逆藩耿精忠攻浙江阿爾泰擊敗之賊復¶
　　　益兵攻城阿爾泰出城接戰我守城叅將武浩暗¶
　　　降賊為内應遂被擒偽帥曽養性百計誘降不從¶
　　　罵不絶口同總督范承謨俱死難¶
賜祭𦵏諡忠武雍正七年入祀昭忠祠子紹烈與耿精忠¶
　　　賊衆戰于石塘嶺陣亡贈雲騎尉¶
<pb:KR2k0040_WYG_090-15b>¶
　　　王之鼎𨽻正紅旗漢軍世居奉天康熙十八年以¶
　　　定海將軍充四川提督恢復全蜀十九年九月孽¶
　　　逆吳世璠猶踞貴陽復犯永寧之鼎提兵進援賊¶
　　　黨尤廷玉胡國柱等九偽將軍之衆圍之數匝三¶
　　　閲月糧盡援絶猶間率兵挑戰士氣奮勇至九月¶
　　　九日賊以火藥轟城城陷被執㧞刀自刎未絶舁¶
　　　至貴陽賊黨夏國相等百方勸脅大罵不屈遂與¶
　　　總兵何成徳等十二人同時遇害¶
<pb:KR2k0040_WYG_090-16a>¶
詔贈少保諡忠毅廕其子三等伯世襲立祠于貴陽南關¶
　　　之外¶
御書忠節垂芳匾額以旌之雍正七年入祀昭忠祠¶
　　　陳先鳯𨽻正紅旗漢軍世居奉天任陜西遊擊康¶
　　　熙十八年從四川提督王之鼎征逆孽吳世璠十¶
　　　九年九月擊賊於貴陽陣亡二十年¶
賜祭𦵏銀兩廕其子四品官¶
　　　鑲白旗漢軍¶
<pb:KR2k0040_WYG_090-16b>¶
　　　王興國𨽻鑲白旗漢軍世居奉天任四川永寧道¶
　　　順治七年隨征流冦九年十月猝遇賊衆於華陽¶
　　　陣亡贈世職三等輕車都尉¶
　　　何世榮𨽻鑲白旗漢軍世居撫順任佐領康熙十¶
　　　三年隨征逆藩耿精忠十七年擊海㓂偽將軍劉¶
　　　國軒於海澄世榮奮勇力戰殁於陣¶
恩賜祭𦵏立碑如典禮贈雲騎尉世職同旗鄭國明亦世¶
　　　居奉天任驍騎校康熙十三年隨征湖廣十四年五月¶
<pb:KR2k0040_WYG_090-17a>¶
　　　與賊戰于永興陣亡贈雲騎尉世職¶
　　　鑲紅旗漢軍¶
　　　楊致祥奉天人𨽻鑲紅旗漢軍崇徳時官啟心郎¶
　　　順治五年知山西潞安府六年大同叛鎮姜瓖圍¶
　　　潞安孤城援絶致祥奮身率家丁迎戰死城遂陷¶
　　　賊圍府署搜親屬三十七人盡殺之郡人建祠以¶
　　　祀康熙元年¶
聖祖追念死節之臣贈太僕寺卿同旗有孫定遼順治元¶
<pb:KR2k0040_WYG_090-17b>¶
　　　年從入關屢立戰功三年以征勛陽山冦戰殁贈¶
　　　三等輕車都尉¶
　　　劉浩𨽻鑲紅旗漢軍世居錦州知廣西潯州府孫¶
　　　延齡反浩抗節不屈與子中樞中梁中柱中楫同¶
　　　日遇害¶
特賜祭一壇追贈太僕寺卿¶
　　　呉萬福奉天人𨽻鑲紅旗漢軍崇徳時授佐領康¶
　　　熙間任福寧總兵捍禦有方冦盜屏息十三年逆¶
<pb:KR2k0040_WYG_090-18a>¶
　　　藩耿精忠叛萬福發兵拒戰死之闔家見害贈太¶
　　　子太保¶
予恩廕祀九忠祠¶
　　　馬雄鎮𨽻鑲紅旗漢軍世居奉天由廕生任廣西¶
　　　巡撫康熙十二年逆藩吳三桂反孫延齡叛應之¶
　　　雄鎮宻檄提督馬雄㑹勦雄遷延不至因蠟疏具¶
　　　狀並遣子世濟世永間道入京乞師延齡詗知夜¶
　　　發兵圍署百計擁之脅降罵賊不屈闔門死者百¶
<pb:KR2k0040_WYG_090-18b>¶
　　　餘人¶
詔贈太子太保兵部尚書諡文毅雍正三年入祀昭忠祠¶
　　　乾隆十六年¶
　特予恩騎尉世襲¶
　　　陳啓泰盖平人𨽻鑲紅旗漢軍任福建巡海道駐¶
　　　漳南時山冦徧授偽劄啓泰嚴保甲以靖反側康¶
　　　熙十三年逆藩耿精忠叛啓泰宻與海澄公黄梧¶
　　　拒守㑹梧病事不可支語妻劉氏曰惟有一死以¶
<pb:KR2k0040_WYG_090-19a>¶
　　　報朝廷妻曰君為忠臣妾不能為烈婦乎遂及女¶
　　　先自縊婢妾三十餘口相繼死啓泰從容引僚屬¶
　　　入視皆相顧失色啓㤗慷慨陳義無異平時具朝¶
　　　服再拜乃自盡¶
詔贈工部侍郎諡忠毅雍正七年入祀忠烈祠乾隆十七¶
　　　年¶
　特予恩騎尉世襲¶
　　　柯永昇𨽻鑲紅旗漢軍柯汝極從子初授知府康¶
<pb:KR2k0040_WYG_090-19b>¶
　　　熙十三年隨征逆藩吳三桂在湖廣辦理軍務有¶
　　　方授湖南糧儲道厯任江西按察使安徽布政使¶
　　　二十七年巡撫湖廣到任甫一月時湖廣各標因¶
　　　裁汰兵額遂羣推夏逢龍為首鼓噪作亂殺司道¶
　　　等官永昇亦被執罵賊不屈遇害¶
特加賜祭𦵏祀湖廣名宦祠¶
　　　祝表正𨽻鑲紅旗漢軍巡撫祝世昌族子也累官¶
　　　刑部郎中康熙十二年冬逆藩吳三桂反十三年¶
<pb:KR2k0040_WYG_090-20a>¶
　　　正月大軍由陜西湖廣兩路進勦以尚書莫洛經¶
　　　畧陜西莫洛薦表正才遂隨行于二月抵寧羌叛¶
　　　鎮王輔臣作亂莫洛遇害輔臣執表正回畧陽勸¶
　　　令從逆不為屈遂加幽禁十四年¶
聖祖念輔臣曽呈首吳三桂逆書因遣伊子繼正往諭悔¶
　　　罪來歸輔臣讀¶
勅留其子繼正即出表正於獄令賫疏自理委罪莫洛¶
聖祖復命表正賫諭往撫多方開諭輔臣遲疑不决復拘¶
<pb:KR2k0040_WYG_090-20b>¶
　　　繫之表正以理切責遂與家人劉福壽雙頂大桂¶
　　　並為所害¶
　　　李顯孝奉天人𨽻鑲紅旗漢軍父茂芳¶
　國初以管壯丁著茂績崇徳五年七年隨征明錦州¶
　　　皆有功授佐領累加世職至一等輕車都尉顯孝¶
　　　其次子也康熙十五年隨征逆藩耿精忠天寳寺¶
　　　蜈蚣山之役皆在事有功十七年海賊劉國軒犯¶
　　　海澄顯孝進戰陣亡贈加一雲騎尉¶
<pb:KR2k0040_WYG_090-21a>¶
　　　正藍旗漢軍¶
　　　佟養甲撫順人𨽻正藍旗漢軍¶
太宗時直内院理事順治二年以總兵官銜從貝勒博洛¶
　　　南征明年浙江福建平¶
命養甲與李成棟率兵定廣東是時明桂王由榔據肇慶¶
　　　僭號永歴唐王聿鍵弟聿&KR2045;據廣州僭號紹武養¶
　　　甲偕成棟自漳州入惠潮平之亟趨廣州遂擒聿¶
　　　&KR2045;及周益遼諸王世子十三人又明年分兵取南¶
<pb:KR2k0040_WYG_090-21b>¶
　　　雄韶州檄成棟進兵肇慶由榔竄梧州走桂林我¶
　　　兵乗勝下梧州追斬其大學士丁魁楚于岑溪遣¶
　　　總兵徐國棟等畧定髙雷連瓊等州兩粤將次平¶
　　　而明主事陳邦彦覘大軍四出成棟方移師趨桂¶
　　　林養甲駐廣州兵力稍單遂糾甘竹灘盜余龍突¶
　　　犯廣州海盗馬元生等應之以數萬衆薄太平門¶
　　　養甲督民兵扼門外陣斬數百級賊稍却尋成棟¶
　　　自桂林還救賊皆遁去明尚書張家玉亦乗間陷¶
<pb:KR2k0040_WYG_090-22a>¶
　　　東莞養甲偕成棟攻復之並狥三水新寧諸邑悉¶
　　　就勦撫明總兵李承志等以平欒潯州兵來歸即¶
　　　令招諭左右江諸路降之未幾邦彦約其大學士¶
　　　陳子壯以蜑户萬餘再犯廣州潜結指揮楊可觀¶
　　　為内應養甲伺其謀斬可觀擊敗子壯等于五羊¶
　　　驛又敗之禺珠洲順風縱火焚其舟數十斬馘無¶
　　　算子壯等皆就擒圍家玉于増城城破家玉赴水¶
　　　死粤東復平養甲力請進兵定粤西並請發禁旅¶
<pb:KR2k0040_WYG_090-22b>¶
　　　討偽秦王孫可望等于滇黔時恭順王孔有徳已¶
　　　奉¶
命軍湖南防勦可望等乃¶
詔滇黔大舉俟有徳疏報再議而以兩粤専委養甲方養¶
　　　甲之自閩而粤也以巡撫署兩廣總督成棟以總¶
　　　兵署兩廣提督迨奏功兩人皆實授而成棟止轄¶
　　　廣東不兼兩廣成棟自負功多疑養甲抑已奏不¶
　　　以實又與養甲部將郝尚乆爭功有隙遷怒養甲¶
<pb:KR2k0040_WYG_090-23a>¶
　　　㑹降將金聲桓王徳仁叛于江西犯贑州養甲趨¶
　　　成棟赴援成棟遂據南雄叛迎由榔至肇慶謀與¶
　　　聲桓合兵圍贑州養甲知之間使移贑州守將書¶
　　　俾嚴戒備為成棟所獲益恨之乃以兵四百人刼¶
　　　養甲擁至肇慶養甲大罵不屈成棟宻使其黨張¶
　　　祥賊殺之時順治五年冬十一月也事¶
聞贈太子少保廕一子入監¶
予祭𦵏入祀昭忠祠又同旗有佟國仕任井坪路叅將佟¶
<pb:KR2k0040_WYG_090-23b>¶
　　　養昇奉¶
㫖養馬大同俱于順治五年逆瓖之亂巷戰而死¶
詔贈國仕副總兵養昇入祀大同忠烈祠¶
　　　佟恒年撫順人𨽻正藍旗漢軍以領催隨叔父佟¶
　　　養正戍守鎮江天聰八年其屬下將弁謀叛執養¶
　　　正父子併恒年獻于明島帥毛文龍恒年與養正¶
　　　等並不屈死之贈佐領世職其族孫世功初任佐¶
　　　領康熙十五年隨將軍圖海討叛鎮王輔臣於陜¶
<pb:KR2k0040_WYG_090-24a>¶
　　西師次高長坡攻偽總兵李黄英營戰殁二十五¶
　　年追贈雲騎尉¶
　　佟圖占撫順人𨽻正藍旗漢軍父養澤以業商通¶
　　誠¶
　本朝被繫自獄逃出遂來歸授三等叅領天聰八年¶
　　卒圖占授佐領崇徳三年隨鄭親王濟爾哈朗等¶
　　攻明寧逺次中後所以巨礮攻附近諸臺礮轟裂¶
　　圖占殁於陣累贈至一等輕車都尉¶
<pb:KR2k0040_WYG_090-24b>¶
　　馬如璧遼陽人𨽻正藍旗漢軍崇徳五年以驍騎¶
　　校從圍錦州明兵出城拒戰擊却之又擊敗松山¶
　　杏山步騎兵進取松杏兩路臺堡六年再圍錦州¶
　　攻克駱駝山寨明兵自十三站乗夜來襲如璧與¶
　　叅政碩詹陷陣殺敵甚力及明總督洪承疇以兵¶
　　十三萬赴援軍於松山聨絡塔山諸臺堡為聲勢¶
　　如璧與石廷柱等狥塔山路以巨礮攻下之七年¶
　　擢佐領隨鄭親王濟爾哈朗等取塔山松山八年¶
<pb:KR2k0040_WYG_090-25a>¶
　　復從取中後所及前屯衛二城順治元年授騎都¶
　　尉世職兼任佐領二年英親王阿濟格勦李自成¶
　　于陜西如璧𨽻其軍躡賊至湖廣與叅領劉仲錦¶
　　等擊走偽總兵馬進忠於武昌六年從鄭親王濟¶
　　爾哈朗征湖南時明桂王朱由榔據武岡自成遺¶
　　黨李錦劉體純王進才皆附之分踞寶慶衡州如¶
　　璧自岳州趨長沙衡州屢戰皆㨗復偕副都統金¶
　　維城逐北靖州猝遇伏馬中流矢死以短兵步戰¶
<pb:KR2k0040_WYG_090-25b>¶
　　力竭殁於陣追贈三等輕車都尉同旗有鍾尚勇¶
　　世居鐡嶺亦以四川馬湖之役陣亡贈雲騎尉¶
　　陳一徳奉天人𨽻正藍旗漢軍初任佐領崇徳八¶
　　年隨鄭親王濟爾哈朗等攻中後所及前屯衛皆¶
　　督放巨礮有功順治元年授加一雲騎尉是年五¶
　　月隨都統葉臣等往平山西圍太原以礮攻克其¶
　　城二年隨豫親王多鐸等平河南江南攻武岡山¶
　　寨中礮殁於陣贈騎都尉¶
<pb:KR2k0040_WYG_090-26a>¶
　　　王之儀廣寧人𨽻正藍旗漢軍康熙四年知福州¶
　　　府耿精忠叛變起倉卒人人震慴之儀獨奮呼曰¶
　　　賊敢反耶語未絶刀㦸交下立斃子琅妻張氏亦¶
　　　皆自殺¶
詔贈太僕寺卿入祀忠烈祠¶
　　　甘文焜奉天人𨽻正藍旗漢軍康熙八年任雲貴¶
　　　總督時吳三桂在滇嵗糜軍餉數百萬役重民困¶
　　　文焜悉與蠲免奏増驛遞夫價以給嵗運㑹内艱¶
<pb:KR2k0040_WYG_090-26b>¶
　　　請假𦵏親還京¶
召對面陳三桂不軌狀十二年五月回任十二月三桂反¶
　　　提督李本深以安順應之文焜以省城不可守殺¶
　　　其妾擕子國臣馳赴鎮逺思招集楚兵阨險隘使¶
　　　賊不北出時副將姜義先已從賊各營嚮應文焜¶
　　　知事不可為赴吉祥寺先縊其子北面再拜痛突¶
　　　自刎筆帖式武善雅度等皆死之¶
詔贈文焜兵部尚書諡忠果又按察使李興元貴陽府同¶
<pb:KR2k0040_WYG_090-27a>¶
　　　知楊應鶚皆遼東人守節不屈先後被害並¶
賜䘏廕如例¶
　　　鑲藍旗漢軍¶
　　　朱珊奉天人𨽻鑲藍旗漢軍父繼文天命六年大¶
　　　軍克遼陽即來歸以軍功官叅將及請老珊襲職天¶
　　　聰五年隨征明大凌河戰殁¶
　　　張瑞午奉天人𨽻鑲藍旗漢軍總督張存仁弟存¶
　　　義之子也順治初厯任州牧擢知府康熙十三年¶
<pb:KR2k0040_WYG_090-27b>¶
　　　遷福建邵武守逆藩耿精忠反分遣逆檄下狥各¶
　　　郡縣瑞午被執罵賊不屈死子六人同遇難¶
賜祭𦵏贈太僕寺卿¶
　　　段應舉遼陽人𨽻鑲藍旗漢軍從征叛鎮姜瓖及¶
　　　進勦孫可望等於湖南皆有戰功康熙十五年進¶
　　　征逆藩耿精忠當克収福建全省時誓師戒殺秋¶
　　　毫無犯㑹十七年海賊鄭錦等併力犯海澄食盡¶
　　　援絶城陷自縊死¶
<pb:KR2k0040_WYG_090-28a>¶
恩予輕車都尉世職雍正初入祀昭忠祠¶
　　　王應魁𨽻鑲藍旗漢軍世居錦州康熙中知江西¶
　　　南豐縣時耿精忠叛所在山冦響應應魁率家人¶
　　　與鎮兵分城而守鎮將失守城陷應魁自刎¶
詔贈按察使僉事入祀忠烈祠¶
　　　奉天籍屬¶
　　　徐勇奉天人順治二年以總兵鎮黄州屢勦降九¶
　　　江湖北流冦旋移鎮長沙五年流冦犯安仁勇一¶
<pb:KR2k0040_WYG_090-28b>¶
　　　鼓殱之是年冬賊黨一隻虎等率衆薄長沙勇勒¶
　　　兵與戰賊益衆乃嬰城堅守賊攻不下遁去尋調¶
　　　辰常總兵賊黨張光翠等犯辰州勇與叅將張鵬¶
　　　等力戰城陷死之妻曹氏子祚㤗闔門三十九人¶
　　　皆遇害¶
詔加贈太子太傅¶
賜祭𦵏進一等男諡忠節建祠江夏乾隆三十二年¶
　上念緑旗官弁致命疆塲克昭義烈者於世職襲滿時¶
<pb:KR2k0040_WYG_090-29a>¶
特予恩騎尉世襲罔替徐勇與焉¶
　　　郭之秀瀋陽人順治三年任福安知縣時冦盗方¶
　　　熾之秀竭力禦撫㑹明末餘冦聚衆焚掠督兵與¶
　　　戰為流矢所中死¶
詔贈按察使僉事祀本縣忠義祠¶
　　　林中瑜遼陽人順治三年以副將鎮太平奉檄勦¶
　　　撫麻姑港口兩見膚功郡東小醜竊發中瑜領兵¶
　　　搗賊馬陷深塹死之¶
<pb:KR2k0040_WYG_090-29b>¶
詔贈副總兵祀忠烈祠¶
　　　董璘廣寧人知福建沙縣時縣境初闢民多流亡¶
　　　璘悉心撫字始有更生之樂順治四年土冦攻城¶
　　　糧乏待救不至死之¶
詔贈按察使僉事祀本縣忠義祠¶
　　　甘體垣奉天人順治初知閩之海澄四年土賊攻¶
　　　城城破欲汚以偽命不受沉之水邑人建祠祀之¶
詔贈按察使僉事祀本縣忠義祠¶
<pb:KR2k0040_WYG_090-30a>¶
　　　李懋祖奉天人官湖廣郴桂兵備道僉事順治五¶
　　　年留署廣西巡撫駐永州明巡撫何騰蛟自全州¶
　　　引衆逼永州十一月城破懋祖及其子廷賡俱殉¶
　　　難¶
詔贈光禄寺卿入祀忠烈祠¶
　　　王昌齡遼陽人官冀寧道順治五年大同總兵姜¶
　　　瓖叛昌齡轉餉軍中遇賊被害¶
詔贈光禄寺卿又定襄令祝文光垣曲令李榮宗繁峙令¶
<pb:KR2k0040_WYG_090-30b>¶
　　　崔尚質襄垣令佟學詩屯留令陳思忠以循良亷¶
　　　能著績皆遼東人俱于姜瓖之亂殉節而崔尚質¶
　　　闔門自焚死尤烈¶
詔贈崔尚質光禄寺少卿祝文光等俱贈按察使僉事並¶
賜入祠春秋致祭¶
　　　王來覲奉天人任河東分守道降霍州知州順治¶
　　　五年姜瓖叛以霍為南北孔道攻益力來覲督兵¶
　　　以守城陷血戰死祀忠烈祠贈太僕寺卿又長子¶
<pb:KR2k0040_WYG_090-31a>¶
　　　令李允升賦黨夜冒官軍入城允升不屈被殺文¶
　　　水令曹之賢年少精敏長于斷獄悉力捍城城陷¶
　　　被害¶
詔贈李允升曹之賢按察使僉事¶
　　　鄭鴻圖遼陽人任河東鹽運使同知甫莅任值姜¶
　　　瓖叛登陴守禦力盡城陷死之¶
詔贈河東鹽運使祀忠烈祠¶
　　　宋之玉奉天人順治初任大同兵備道駐朔州五¶
<pb:KR2k0040_WYG_090-31b>¶
　　　年姜瓖叛宻與通判楊逵知州王家珍謀靖内患¶
　　　既而變猝起謀不克遂手刄愛子以死家珍亦奉¶
　　　天人亦不屈死¶
詔並賜祀忠烈祠䘏廕如例¶
　　　金光祥奉天人順治五年任寧武兵備道僉事姜¶
　　　瓖之叛寧武兵應之光祥自縊死¶
詔贈光禄寺卿祀忠烈祠¶
　　　錢法裕本浙人占籍遼東順治初知蒲州府姜瓖¶
<pb:KR2k0040_WYG_090-32a>¶
　　　叛城陷被執不屈死¶
詔贈布政使叅議祀忠烈祠¶
　　　夏廷印廣寧人官神木觀察副使以清恪聞順治¶
　　　五年高有才之變慷慨赴難死於府谷時延綏總¶
　　　兵沈文華義州人亦為高有才所害¶
詔贈沈文華提督夏廷印按察使並祀忠烈祠(夏一統/志作徐)¶
　　　宋賢都奉天人順治五年知城武縣時逆冦李化¶
　　　鯨作亂賢都猝不及備先以甘言怠其謀化鯨遂¶
<pb:KR2k0040_WYG_090-32b>¶
　　　攻曹縣賢都募死士夜薄其營化鯨覺還攻城武¶
　　　賢都力戰闔門二十八人皆被屠戮¶
詔贈光禄寺少卿祀本縣忠義祠¶
　　　蔡廷棟廣寧人以㧞貢任兖州府學訓導署張秋¶
　　　捕河通判以擒土冦丁惟嶽功陞曹縣教諭李化¶
　　　鯨陷城棟力戰死之¶
賜祀忠烈祠廕䘏如例¶
　　　李絮飛奉天人順治五年為甘肅臨鞏道甫至任¶
<pb:KR2k0040_WYG_090-33a>¶
　　　㑹回人米刺印叛殉節死蘭州同知趙翀學𨽻正¶
　　　白旗漢軍同時死難¶
詔贈太僕寺卿祀忠烈祠¶
　　　朱衣助奉天人順治五年知深州時土冦未盡披¶
　　　堅執鋭為士卒先捍衛撫循士民徳之厯任操江¶
　　　為海賊鄭成功兵所獲不屈而死¶
詔贈太僕寺卿祀忠烈祠¶
　　　李文學奉天人順治六年知定陶縣時李化鯨餘¶
<pb:KR2k0040_WYG_090-33b>¶
　　　黨邢可觀猶負固榆園文學莅任三月遇賊於白¶
　　　塔坡挺身與戰身被數創而死¶
詔贈光禄寺少卿祀本縣忠義祠¶
　　　文運亨奉天人順治初任永昌之新田令值猺賊¶
　　　犯城運亨率兵拒守賊衆大至城陷遂遇害¶
詔予祭𦵏祀忠烈祠吏民徳之並祀本縣名宦祠¶
　　　吳國用奉天人順治六年知霍邱縣興革協宜山¶
　　　賊陳伯紹倡亂擁衆攻城㑹乆雨城圮國用率兵¶
<pb:KR2k0040_WYG_090-34a>¶
　　　巷戰揮刀躍馬殺賊七人力盡自刎¶
詔贈按察使僉事祀本縣忠義祠¶
　　　塗郭奉天人任河南河北兵巡道順治六年冦陷¶
　　　隆平延及武安廓親率兵勦捕馬蹶陣亡¶
詔贈光禄寺卿建祠以祀¶
　　　唐士傑奉天人順治中除南漳縣時土賊盤踞西¶
　　　山出没無常士傑每挺身勦賊賊勢蜂擁力不能¶
　　　支遂自焚死祀本縣忠義祠贈廕如例¶
<pb:KR2k0040_WYG_090-34b>¶
　　　王希舜遼陽人厯任分巡河西道寛簡愛民順治¶
　　　六年王永疆作亂攻陷延安榆林等十九州縣希¶
　　　舜不屈死之¶
詔贈光禄寺卿祀忠烈祠¶
　　　徐大用奉天人厯任叅議道分守萊州順治十年¶
　　　膠州總兵官海時行素驕蹇因調南征遂嗾兵為¶
　　　逆逼勒大用同入海不從遂被害祀忠烈祠廕䘏¶
　　　如例¶
<pb:KR2k0040_WYG_090-35a>¶
　　　劉登科奉天人知浙之黄巖縣順治十四年海冦¶
　　　陷城脅降不從遂縛投三江水中死士民哀之祀¶
　　　本縣忠義祠贈如例¶
　　　魏萬侯奉天人武進士任浙江温州鎮左營遊擊¶
　　　康熙甲寅夏閩冦圍瑞安縣萬侯率師援擊至北¶
　　　湖嶺斬馘甚衆以後軍不至還保慈湖既而羣賊¶
　　　蜂集勢不能支力戰死之長子棟亦殁于軍¶
詔贈副將入祀忠烈祠¶
<pb:KR2k0040_WYG_090-35b>¶
　　　廖有功瀋陽人官福州千總康熙甲寅三月耿精¶
　　　忠㑹文武諸僚脅制府范承謨為亂有功不從大¶
　　　呼奮擊手刄十數賊躍馬至通衢逆兵追擊遂遇¶
　　　害祀忠烈祠廕䘏如例¶
　　　范文英奉天人官江西饒州府同知時耿精忠叛¶
　　　以兵犯城文英與知府郭萬國同死於難祀忠烈¶
　　　祠廕䘏如例¶
　　　李成功奉天人任潮州叅將𨽻湖鎮劉進忠麾下¶
<pb:KR2k0040_WYG_090-36a>¶
　　　康熙十三年耿精忠叛進忠宻授偽職成功謀於¶
　　　于國璉共誅之機泄被執不屈死¶
詔贈驃騎將軍祀忠烈祠¶
　　　于國璉奉天人授防禦職性忠勇與叅將李成功¶
　　　謀誅叛鎮劉進忠事泄進忠擊璉璉射進忠中臂¶
　　　力戰三晝夜乃死祀忠烈祠廕䘏如例¶
　　　王忠孝奉天人康熙十五年署廣東左翼鎮總兵¶
　　　進勦吳三桂于滇南衝鋒破敵身先士卒引兵深¶
<pb:KR2k0040_WYG_090-36b>¶
　　　入陷陣死¶
詔贈都督同知祀忠烈祠¶
　　　徐盛奉天人康熙十五年知廣安州譚宏之亂為¶
　　　賊所縳不屈死¶
詔贈四川布政使叅議祀忠烈祠¶
　¶
　¶
　欽定盛京通志卷八十六¶
