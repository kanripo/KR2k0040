# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:42.350131
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷一百四
<pb:KR2k0040_WYG_108-1a>¶
欽定四庫全書¶
欽定盛京通志卷一百四¶
　　　古蹟(五/)¶
　　奉天府境内宫殿官署名勝古蹟¶
　　　承徳縣¶
　　　遼陽州¶
　　　海城縣¶
　　　葢平縣¶
<pb:KR2k0040_WYG_108-1b>¶
　　　開原縣¶
　　　鐵嶺縣¶
　　　復州¶
　　　寧海縣¶
　　錦州府境内宫殿官署名勝古蹟¶
　　　錦縣¶
　　　寧遠州¶
　　　廣寧縣¶
<pb:KR2k0040_WYG_108-2a>¶
　　　義州¶
　　吉林境内宫殿官署名勝古蹟¶
　　　吉林¶
　　　寧古塔¶
　　黑龍江境内宫殿官署名勝古蹟¶
　　　呼倫布雨爾¶
<pb:KR2k0040_WYG_108-3a>¶
欽定四庫全書¶
欽定盛京通志卷一百四¶
　　　古蹟(五/)¶
　　奉天府境内宫殿官署名勝諸古蹟¶
　　　承徳縣¶
　　安撫髙麗軍民總管府(在城内東南隅元史地理/志初平遼東髙麗國麟州)¶
　　　(神騎都領洪福源率西京都䕶龜州四十餘城/來降各立鎮守司設官以撫其民後髙麗復叛)¶
　　　(洪福源引衆來歸授髙麗軍民萬戸徙降民散/居遼陽瀋州初創城郭置司存僑治遼陽故城)¶
<pb:KR2k0040_WYG_108-3b>¶
　　　(中統二年改為安撫髙麗軍民總管府及髙麗/舉國内附又以質子淳為安撫髙麗軍民總管)¶
　　　(分領二千餘户理瀋陽元貞二年併兩司為安/撫髙麗軍民總管府仍治遼陽故城又瀋陽等)¶
　　　(處怯恰千戸所元至/治元年置舊址無考)¶
　　廢瀋陽中衛署(在奉天府城内明洪武二十年置/今廢又撫順千戸所在撫順城蒲)¶
　　　(河千戸所在蒲河城/並明洪武中置俱廢)¶
　　　遼陽州¶
　　安東都䕶府(舊唐書地理志總章元年李勣平髙/麗初置安東都䕶府于平壌城上元)¶
　　　(三年徙遼東郡故城儀鳯二年又徙於新城聖/厯元年更名安東都督府神龍元年復都䕶名)¶
<pb:KR2k0040_WYG_108-4a>¶
　　　(開元二年徒于平州天寶二載又徙於遼西故/郡城至徳後廢  按新唐書志唐髙宗平髙麗)¶
　　　(置都督府九新城遼城哥勿衛樂舍利居素越/喜去旦建安也州四十二縣百為置安東都䕶)¶
　　　(府以統之州縣之名唐史未詳所可知者南蘇/葢牟代邵倉巖磨米積利黎山延津木底安市)¶
　　　(諸北識利拂湼拜漢十四州而已元明置安撫/髙麗軍民總管府亦分十四州新城遼城哥勿)¶
　　　(建安南蘇木底葢牟代那倉巖磨米積利黎山/延津安市與唐府州大槩相同而以髙麗人領)¶
　　　(其職則亦非復/遼東境内矣)¶
　　遼東京宫殿(遼史地理志神冊四年葺遼東故城/天顯三年升為南京城名天福髙三)¶
　　　(丈重樓櫓幅&KR0695;三十里八門東曰迎陽東南曰/韶陽南曰龍原西南曰顯徳西曰大順西北曰)¶
<pb:KR2k0040_WYG_108-4b>¶
　　　(大遼北曰懐逺東北曰安逺宫城在城東隅髙/三丈南為三門壮以樓觀四隅有角樓相去各)¶
　　　(二里宫牆北有譲國皇帝御容殿大内建二殿/不置宮嬪惟以内省使副判官守之末年廢)¶
　　遼東丹王宫(在城東北隅元一統志東丹王故宫/在遼陽路  按本路圖冊在府之東)¶
　　　(北有譲國皇帝御容殿有大東/丹國新建南京碑銘今無可考)¶
　　南北市(遼史地理志于都城分南北市中為看樓/朝集南市夕集北市街西有金徳寺鐵旛)¶
　　　(竿皆/在焉)¶
　　金宫殿(在遼陽州城北金史地理志皇統四年立/東京新宫寢殿曰保寜宴殿曰嘉㑹前後)¶
　　　(正門曰天華曰乾貞又建案/廟有孝寧宫七年建御容殿)¶
<pb:KR2k0040_WYG_108-5a>¶
　　華表柱(在遼陽州城内相傳丁令威化鶴所集明/一統志在都司城内鼓樓東舊有石柱今)¶
　　　(湮没有道觀久廢為倉丁令威詳見本志仙釋/  按華表仙莊為遼陽八景之一其二曰龍王)¶
　　　(晚渡相傳東門外太子河岸舊有龍王廟夜間/常有老翁操舟濟人並不取利月中有見其狀)¶
　　　(貌者頗與龍神相似其三曰神燈孤照城内西/街昔時人毎夜分見有明燈或一或二𨼆現不)¶
　　　(常其四曰白塔晚晴西門外廣祐寺舊有白塔/塔間夕輝掩映照人其五曰松柏琴聲西門外)¶
　　　(西㑹寺舊有古松一株老榦中空内又生柏樹/一株每遇微風松柏相激其聲若琴其六曰靈)¶
　　　(嶺寶山南門外旂纛廟故址有石阜一處相傳/昔時每遇風起其阜石自能卓立今已無驗其)¶
　　　(七曰首山樵唱城西南十五里首山昔曽有仙/人樵採于山夜聞歌聲曲終不見其八曰玉洞)¶
<pb:KR2k0040_WYG_108-5b>¶
　　　(懸珠城東三十里有駱駝洞石洞中圓/石如碗虛懸若珠因名為遼陽八景)¶
　　遼海亭(在遼陽州城内金髙士談詩殘雪樓臺山/向背夕陽城郭水東西張解詩晴光摇碧)¶
　　　(海逺色帶滄洲/今故址無考)¶
　　蝎臺(在遼陽州城内明一統志在古東京城東北/隅金大定中修城役夫毁臺取土及半得石)¶
　　　(函啟之中有塊石圓滑天成摇撼作聲破之/二大蝎尾梢相鈎見風即死今臺址無存)¶
　　景遷堂(明一統志在都司城内元權遼陽府事洪/革建革有志于學慕慈母三遷之教故名)¶
　　　(山東周/正為記)¶
　　釣魚臺(在遼陽州南三十里相/傳為渤海游觀之處)¶
<pb:KR2k0040_WYG_108-6a>¶
　　仙人臺(在遼陽州千山香巖寺相傳為仙人對/奕之所登者俯瞰滄海如在几席之下)¶
　　唐紀功石(在遼陽州駐蹕山新唐書高麗傳/太宗破髙麗間破陣狀勒石紀功)¶
　　雪菴塔(元僧雪菴殁葬舍利塔在千山香巖寺一/塔若二石臼相合内注水四時不竭旁)¶
　　　(孔可入手探得圓/石然不能出也)¶
　　遼陽等處行中書省(元史地理志至元二十四年/立今廢又遼陽等處怯恰千)¶
　　　(户所至治二年/置今廢址無考)¶
　　廢都司署(明洪武四年置定遼都衛八年改遼東/都指揮使司在城内今廢定遼中衛明)¶
　　　(洪武十七年置在城内定遼左衛定遼右衛定/遼前衛以上三衛俱明洪武四年置為千戸所)¶
<pb:KR2k0040_WYG_108-6b>¶
　　　(十年陞為衛在城内今並廢定遼後衛明洪武/四年初置衛治于得利嬴城八年改移城内今)¶
　　　(亦廢東寧衛明洪武十九年置轄/六千戸所亦在城内今廢址無存)¶
　　廢行太僕寺(明洪武十三年建在/都司治西南今廢)¶
　　廢苑馬寺(明永樂五年建在/都司治西今廢)¶
　　廢自在州署(明永樂七年置初在開原/城内後徙都司城内今廢)¶
　　　海城縣¶
　　煉丹臺(相傳仙人白仲理煉神丹之/處在城西二十里四臺子)¶
　　洗馬澗(相傳唐尉遲㳟洗馬/於此即城南八里河)¶
<pb:KR2k0040_WYG_108-7a>¶
　　搠㦸泉(相傳唐薛仁貴搠㦸於此泉/水湧岀在城西南二十五里)¶
　　管公屯(相傳管寧依公孫度時寓此/在城西北五十五里新臺子)¶
　　葢蘇屯(唐高麗葢蘇文所居故名/在城西北三十里耿家莊)¶
　　鄧家臺(建置年/月未詳)¶
　　遼澤(新唐書髙麗傳李勣圍遼東城/帝次遼澤詔&KR0287;隋將士露骼)¶
　　廢海州衛署(明洪武元年置/今廢在縣城南)¶
　　　葢平縣¶
　　元菟亭(漢王莽置/年月無考)¶
<pb:KR2k0040_WYG_108-7b>¶
　　廢葢州衛署(元延祐五年置葢州等處怯怡千户/所明洪武九年廢所置葢州衛在城)¶
　　　(内北隅/今並廢)¶
　　　開原縣¶
　　黄龍塞(唐書契丹傳逃之潢水之南黄龍之北遼/史地理志上京北帶潢水南控黄龍慕容)¶
　　　(皝登之南望栁城北齊髙寶寧據以拒隋並其/處也唐時置黄龍戌今謂之黄龍岡去城北三)¶
　　　(十/里)¶
　　花露臺(有二一在縣南四十里一三十里相傳邑/中有姻家以華麗相尚各築一臺自矜建)¶
　　　(置之年無考麗案漢時遼東有華麗縣所謂花/露臺疑即華  縣遺址露麗音相似遂致訛誤)¶
<pb:KR2k0040_WYG_108-8a>¶
　　　(而後人益加附/㑹不詳其本耳)¶
　　廢三萬衛署(明洪武二十二年置在城内今廢明/一統志渤海為上京龍泉府金改上)¶
　　　(京㑹寧府時按渤海上京在吉林烏拉界内開/原在渤海  為扶餘府金㑹寧府在今吉林烏)¶
　　　(拉之東明時衛治以雅克/薩山為界明一統志誤)¶
　　廢遼海衛署(在開原縣城内故三萬衛治東北明/洪武二十一年置初治牛家莊二十)¶
　　　(六年徙/治于此)¶
　　廢安樂州署(明永樂七年置在城内今廢又開原/等處怯恰千户所元至治元年置今)¶
　　　(並/廢)¶
<pb:KR2k0040_WYG_108-8b>¶
　　　鐵嶺縣¶
　　漢牧師官(鐄嶺本襄平縣/地於此置牧官)¶
　　唐王營(在帽峯山東南地平如掌/相傳唐征髙麗安營於此)¶
　　廢鐵嶺衛署(明初置鐵嶺衛於今縣城東五百里/洪武二十六年徙今城内今廢又懿)¶
　　　(路千户所在城南六十里懿路城内明洪武二/十九年調鐵嶺左右二千戸所於懿路城永樂)¶
　　　(八年調中千戸所於懿路城又范河千戸所在/城西南三十里明正統年設中左千戸所今廢)¶
　　　復州¶
　　永寧監(在復州北明永樂五年設遼東苑馬寺七/年建永寜監城置監於此全遼志明初遼)¶
<pb:KR2k0040_WYG_108-9a>¶
　　　(東設監六曰畀平新昌遼河長平安市永寧苑/二十四曰甘泉安山河陰古城夾河龍臺耀州)¶
　　　(駝山黄山沙河馬鞍石城平川新安廣安平山/南豐高平長川名山復州龍潭清河深河後俱)¶
　　　(廢維存永寧一監清河/深河復州名山四苑)¶
　　廢復州衛署(明洪武十四年/置在城内今廢)¶
　　　寧海縣(即金/州)¶
　　哈斯罕闗(今在寧海縣南十八里元至元二十六/年分京師應役新附軍一千人屯田哈)¶
　　　(斯罕闗東荒地即指此改哈斯罕明安/原作合斯罕猛安今譯  並詳郡縣注)¶
　　鴻臚井(唐鴻臚卿崔忻所鑿在旅順/口黄山之麓刻字於石上)¶
<pb:KR2k0040_WYG_108-9b>¶
　　旅順古井(南近海井中有鐵索/懸樹上不詳所始)¶
　　廢金州衛署(明置在城東北隅又中/右千戸所明置今俱廢)¶
　　錦州府境内宫殿官署名勝諸古蹟¶
　　　錦縣(即古孤/竹國)¶
　　令氏亭(舊志稱孤竹國有孤竹城令/支城令氏亭建置何代無考)¶
　　和龍宫(在錦州西十六國春秋慕容皝作龍城時/有二龍合在一山交首嬉翔皝見之大悦)¶
　　　(改所築宫/曰和龍宫)¶
　　白雀園(十六國春秋慕容盛時有異雀素身緑首/棲翔東園因改其園曰白雀以表其瑞)¶
<pb:KR2k0040_WYG_108-10a>¶
　　甘露殿(十六國春秋慕容皝築龍城慕容熙復於/龍城建甘露殿及景雲山逍遥宫連房數)¶
　　　(百觀閣相交鑿渠引/水為曲光海清涼池)¶
　　五栁戌(唐時所設/在營州南)¶
　　梳妝樓(在城西北三十里了八石相傳/遼蕭太后建山上九石柱猶存)¶
　　花兒樓(在城東北四十/里所建未詳)¶
　　漢西部都尉治(舊志稱古山戎國/為漢西部都尉治)¶
　　廢廣寧中屯衛署(在城内明洪武二十四年改州/置衛初治東闗驛二十五年移)¶
　　　(置於此又廣寧左屯衛在府治西亦洪/武二十四年置各領五千戸所今俱廢)¶
<pb:KR2k0040_WYG_108-10b>¶
　　廢廣寧右屯衛署(在錦縣東南七十里俗訛為牛/頭衛本元閭陽縣之臨海郷明)¶
　　　(洪武二十六年置廣寧右屯衛於十三山堡明/年移此葺公主塞故址以為衛治永樂中築城)¶
　　　(周四里有竒門三又廢大凌河千戸所在城東/四十里廢松山千戸所在城南十八里廢塔山)¶
　　　(千户所在城西南六十里/俱明宣徳三年置今廢)¶
　　　寧逺州¶
　　長壍(相傳即秦時長城故址又有髙麗長城新唐/書太宗使長孫卿毁京觀髙麗王建武懼乃)¶
　　　(築長城起扶餘/西南屬之海)¶
　　望夫臺(相傳姜女/望夫處)¶
<pb:KR2k0040_WYG_108-11a>¶
　　桃花島(金史地理志興城𨽻錦州有桃花島/今在州城南海上明初海運泊船處)¶
　　廢寧逺衛署(在寧逺州城内明宣徳三年置全遼/志衛與古瑞州錦州接境本廣寧前)¶
　　　(屯中屯二衛地永樂初大寧淪没而虹螺山始/入外境於是利州之墟荆條之陽戎馬馳驅歳)¶
　　　(相抄掠總兵巫凱都御史包懐徳上狀乃割二/州之地於曺莊湯池之北建衛治賜名寧逺統)¶
　　　(五千户所又於城東五十里别置中左千戸所/於城西南三十里小沙河别置中右千户所又)¶
　　　(廢前屯衛在城西南三十里廢中前千戸所在/城西南一百六十五里廢中後千戸所在城西)¶
　　　(南八十里/今俱廢)¶
　　　廣寧縣¶
<pb:KR2k0040_WYG_108-11b>¶
　　明遼王府(在廣寜城内西北隅明洪武二十五年/封遼王於此永樂初徙封荆州府久廢)¶
　　　(二按寜獻王太祖第十七子洪武二十四年封又/  年就國大寧右義州之地在喜峯口外今遼)¶
　　　(宫府遺址又在廣寜/城中未詳何時移此)¶
　　紫䝉戌(紫䝉晋慕容氏始興之地唐時十北二/戌之一屬幽州都督府今廣寜縣  邉)¶
　　唐壘(明一統志在城南三十/二里唐太宗駐兵之地)¶
　　誓臺(在城東三十里相傳唐太宗誓師所築長按/唐書髙麗傳太宗大享士幽州之南使  孫)¶
　　　(無忌誓師而廣寧乃營/州也則誓師不應在此)¶
　　覽秀亭(在醫巫閭山西麓其地髙爽/可以登覽山河之秀故名)¶
<pb:KR2k0040_WYG_108-12a>¶
　　障鷹臺(在閭山西/南第一峯)¶
　　望海堂(遼東丹王耶律倍所築倍好讀書購書數/萬卷築堂閭山之頂額其堂曰望海遺址)¶
　　　(尚/存)¶
　　遼人皇王影殿(遼世宗建在閭山之東南遼史地/理志大同元年世宗親䕶人皇王)¶
　　　(靈駕歸自汴京以人皇王愛醫巫閭山水奇秀/因葬焉中作影殿制度極其宏麗今已無存)¶
　　凝神殿(在廣寧縣遼史地理志乾州奉景宗乾陵有/凝神殿又置奉陵縣括諸落帳戸助營山)¶
　　　(陵今廢/無考)¶
　　鎮東堂(在州城内鼔樓西/明巡橅王翺建)¶
<pb:KR2k0040_WYG_108-12b>¶
　　廣寧路總管府(元史地理志初立廣寧行帥府事/後遷治臨潢立總管府至元六年)¶
　　　(降為東京路總管府屬郡十/五年復分為路行摠管府事)¶
　　廢廣寧中衛署(在城内又有左衛右衛俱洪武二/十七年置初治大凌河永樂元年)¶
　　　(徙治於此/後皆廢)¶
　　　義州¶
　　遼中京宫殿(遼史地理志聖宗常過七金山土河/之濱南望雲氣有郛郭樓闕之狀因)¶
　　　(議建都擇良工於燕薊董役二歳郛郭宫掖樓/閣府庫市肆廊廡擬神都之制統和二十五年)¶
　　　(號曰中京府曰大定皇城中有祖廟景宗承天/皇后御容殿城池湫濕多鑿井泄之人以為便)¶
<pb:KR2k0040_WYG_108-13a>¶
　　　(大同驛以待宋使朝天館待新羅使來賔館/待夏使金海陵貞元初改遼中京置北京)¶
　　釣魚臺(在北門外明一統/志給事中賀餘築)¶
　　鮮卑故庭(三國志魏武帝/征遼東涉其地)¶
　　松陘(舊志營州西北/百里有松陘)¶
　　金甸(遼時其地生金遼史地理志本唐清山縣境/置金源縣  按唐金源縣應在喀喇沁右翼)¶
　　　(界/)¶
　　三座塔(在城西南一百五十/里建置之年無考)¶
　　廢義州衛署(在城内明洪武二/十二年置今廢)¶
<pb:KR2k0040_WYG_108-13b>¶
　　吉林境内宫殿官署名勝諸古蹟¶
　　　吉林(古越/喜地)¶
　　得勝陀(即額特赫噶珊金太祖誓師之地國語額/特赫勝也噶珊國語解見吉林山川卷原)¶
　　　(作忽土皚葛/蠻今譯改)¶
　　芍藥池(在城西南四百餘里有芍藥一本脊暮花/開爛漫相傳乃)¶
　(國初時舊植花池甃/    磚依稀可辨)¶
　　　寧古塔¶
　　金上京宫殿(大金國志國初城郭散居呼曰皇帝/察國相寨太子莊後昇曰㑹寜府建)¶
<pb:KR2k0040_WYG_108-14a>¶
　　　(為上京其遼之上京改作北京城邑宫室無異/中原州縣廨宇制度草創又云皇統六年春三)¶
　　　(月上以上京㑹寧舊内太狹役五/路工匠撤而新之規模悉倣汴京)¶
　　乾元殿(金史地理志天㑹三年建/天眷元年更名皇極殿)¶
　　慶元宫(金史地理志天㑹十三年建殿曰辰居門/曰景暉天眷元年安太祖以下御容為原)¶
　　　(廟金史本紀熙宗天眷元年八月以京師為上上/京府曰㑹寧舊上京為北京十一月以康宗以)¶
　　　(畫像工畢奠獻于乾元殿十二月新宫成二年/九月初居新宫立太祖原廟於慶元宫皇統三)¶
　　　(年初立太/廟社稷)¶
　　朝殿(金史地理志天眷元年建殿曰敷徳門曰延/光寢殿曰宵衣書殿曰稽古又有明徳宫明)¶
<pb:KR2k0040_WYG_108-14b>¶
　　　(徳殿熙宗嘗享太宗御/容于此太后所居也)¶
　　涼殿(金史地理志皇統二年構門曰延福樓曰五/雲殿曰重明東廡南殿曰東華次曰廣仁西)¶
　　　(廡南殿曰西清次曰明義重明後東殿曰龍壽/西殿曰奎文時令殿及其門曰奉元又有泰和)¶
　　　(殿武徳殿/薰風殿)¶
　　天開殿(金史地理志其行宫有天開殿約羅春水/之地也有混同江行宫又太廟社稷皇統)¶
　　　(三年建正隆二年毁剌䝉古語/約羅皁鵰也原作爻  今譯改)¶
　　天元殿(金史地理志原廟天眷元年以春亭名天/元殿安太祖大宗徽宗及諸后御容春亭)¶
　　　(者太祖所嘗御之所也天眷二年作原廟皇統/七年改原廟乾文殿曰世徳正隆二年毁大定)¶
<pb:KR2k0040_WYG_108-15a>¶
　　　(五年復建/太祖廟)¶
　　興聖宫(金史地理志徳宗所居也天徳元年名曰/興徳宫後更名永&KR0840;宫睿宗所居也光興)¶
　　　(宫世宗所居也正隆二年命吏部郎中蕭彦良/盡毁宫殿宗廟大族邸第及儲慶寺平其址耕)¶
　　　(墾之大定二十一年復修宫殿建/城隍廟二十三年以甓束其城)¶
　　皇武殿(金世宗打毬校射之所金史本紀大定二/十五年上在㑹寧府謂羣臣曰上京風物)¶
　　　(朕自樂之祖宗舊邦不忍捨去後數日宴宗室/于皇武殿曰朕尋常不飲酒今日甚欲沉醉此)¶
　　　(樂亦不易得也宗室故老以次起舞進酒上曰/吾來數月未有一人歌本曲者吾為汝等歌之)¶
　　　(命宗室子弟皆坐殿上聴朕自/歌其辭羣臣宗戚皆稱萬戚)¶
<pb:KR2k0040_WYG_108-15b>¶
　　雲錦亭(又有臨漪亭並金世宗建為籠鷹之所金/史地理志在阿勒楚喀水側正隆時海陵)¶
　　　(盡沒宫廟平其址大定二十一年世宗復修之/  阿勤楚喀原作按出虎今譯改並詳古蹟二)¶
　　　(注/)¶
　　翠微宫(北盟㑹編矩古貝勒寨第三十九程至館/去上京尚十里餘翌日馬行可五七里一)¶
　　　(望平原曠野又一二里云近闕去繖葢復北百/餘步有阜宿圍繞髙文餘皇城也至門就龍臺)¶
　　　(下馬行入宿圍朝見即捧國書自山棚東入左曰桃/源洞右曰紫極洞中作大牌題曰翠微宫髙五)¶
　　　(七尺以五綵間結山石及仙佛龍象之形殿七/間甚壯額曰乾元殿階髙四尺許階前作壇方)¶
　　　(數丈名/龍墀)¶
<pb:KR2k0040_WYG_108-16a>¶
　　烏舍寨(許亢宋奉使行程録自黄龍府東行二百/十里至古烏舍寨寨枕混同江湄寨前髙)¶
　　　(岸有栁樹沿路設行人幕次于下金國太師李/靖所居靖累使宋朝此排中頓飲食精細時當)¶
　　　(仲夏藉樹䕃俯長江槃/薄少頃殊忘鞍馬之勞)¶
　　八角井(在舊宫東北石甃八角井欄猶存常有光/自井出掘之得鉄砧二枚古鏡二圓雍正)¶
　　　(四年井中淘得鋹牌/一面鐫人姓名功績)¶
　　歐孝子里(在寧古塔城東舊志明監生歐某家有/妖狐為患有善治者燻死數狐老狐益)¶
　　　(引黨類作祟已魅殺臧獲十餘人復聲言將殺/歐某之母屢至危殆歐某割股以進俄聞狐語)¶
　　　(曰此人割股孝親天已増其母十年/矣遂去不復為患後十年母以壽終)¶
<pb:KR2k0040_WYG_108-16b>¶
　　廢軍民萬戸府(元史地理志海蘭等路設軍/民萬戸府五今俱廢無考)¶
　　䝉古屯田萬戸府(元史地理志在/肇州今無考)¶
　　黒龍江境内宫殿名勝古蹟¶
　　　呼倫布雨爾¶
　　龍眉宫(遼史地理志太祖取天梯博囉等三山之/勢于葦甸射金齪箭以識之謂之龍眉宫)¶
　　　(神冊三年城之名曰皇都天顯十三年更名上/京府曰臨潢  按遼金皆有五京金三京在奉)¶
　　　(天錦州境而遼為東京中京以上京逺在徼外/故前志不及或并未能詳其處所然考遼史志)¶
　　　(云臨潢府本漢西安平之地故屬遼東郡而唐/地理志云營州北四百里至湟水湟水即潢水)¶
<pb:KR2k0040_WYG_108-17a>¶
　　　(宋薛映所記自中京北行凡三百七十里渡/潢水則與唐書同又行凡二百三十里至臨)¶
　　　(潢河則六百里耳合之今日地圖則開原廣/寜之北及白都訥之西北境並契丹故城而)¶
　　　(上京臨潢府當在今呼倫布雨爾車臣汗之/間遼志所謂淶流河自西北南流繞京三面)¶
　　　(則今烏爾繖河也志有大神淀興國恵民等/湖及凉淀則今呼倫池布雨爾池者是也淶)¶
　　　(水流入曲江則入於松花口也所云潢水則/自布雨爾池流出之奎河也其穆固圖爾山)¶
　　　(則昔之木葉山也木葉山近接潢水今穆固/圖爾山亦切傍奎河而計其道里去開原邊)¶
　　　(外北境視唐書薛映所記亦不殊逺然則遼/之上京臨潢府固可按籍而得而且宜為志)¶
　　　(遼東者所必及也故特/著於此並為詳証焉)¶
<pb:KR2k0040_WYG_108-17b>¶
　　開皇殿(遼史地理志天顯元年平渤海歸乃展郛/郭建宮室名以天贊起三大殿曰開皇安)¶
　　　(徳五鑾又于内城東南隅建天雄寺奉安烈考/宣簡皇帝遺像是嵗太祖崩應天皇后于義節)¶
　　　(寺斷腕寘太祖陵即寺建斷腕樓𣗳碑焉太宗/援立晉遣宰相馮道劉煦等持節其鹵薄法服)¶
　　　(至此冊上大宗及應天皇后尊號太宗詔蕃部/並依漢制御開皇殿闢承天門受禮因改皇都)¶
　　　(為上京其北謂之皇城周廣順中胡嶠記曰上/京西樓有邑屋市肆交易無錢而用布有綾錦)¶
　　　(諸工作宦者翰林伎術教坊角觝儒僧尼道士/中國人并汾幽薊為多宋大中祥符九年薛映)¶
　　　(記曰上京者中京正北八千里至松山館七十/里至崇信館九十里至廣寜館五十里至姚家)¶
　　　(寨館五十里至咸寧館三十里度潢水石橋旁/有饒州唐于契丹嘗置饒樂今渤海人居之五)¶
<pb:KR2k0040_WYG_108-18a>¶
　　　　(十里保和館度黒水河七十里宣化館五十里/長泰館館西二十里有佛舍民居即祖州又四)¶
　　　　(十里至臨潢府自過崇信館乃契丹舊境其南/奚地也入西門門曰金徳内有臨潢館子城東)¶
　　　　(門曰順陽北行至景福門又至承天門内有昭/徳宣政二殿與氊廬皆東向臨潢西北二百餘)¶
　　　　(里號凉淀在饅頭山南避暑之/處多豐草掘地丈餘即有堅冰)¶
　　　西樓(遼史地理志祖州天成軍太祖秋獵多於此/始置西樓後因建城幅員九里門東曰望京)¶
　　　　(南曰大夏西曰液山北曰興國西北/隅有内城殿曰兩明内南門曰興聖)¶
　　　東樓(遼史地理志龍化州興國軍舊稱龍庭太祖/于此建東樓天祐元年増修東城制度頗壯)¶
　　　　(麗為春時行帳所駐又永州永昌軍太祖于此/建南樓乾亨三年置州冬月牙帳多駐此  按)¶
<pb:KR2k0040_WYG_108-18b>¶
　　　　(五代史遼太祖建有北樓且諸樓道里與遼史/志所載逺近不同今舊志既不稱有北樓而三)¶
　　　　(樓又近接一處姑/存之以俟闗疑)¶
　　　　陵墓(附/)¶
　　　奉天府各屬¶
　　本朝¶
　　　多羅武功郡王禮敦墓(在京/興)¶
(永陵左每歳清明除夕附祭事/    盛京内部内務府司其)¶
　　　多羅恪恭貝勒塔察芬古墓(在京/興)¶
<pb:KR2k0040_WYG_108-19a>¶
(永陵右每嵗清明除夕附祭事/    盛京禮部内務府司其)¶
　　　克勒郡王岳託墓(在承徳縣南五里白塔西乾隆/八年四十三年四十八年俱有)¶
　(御製酹克勤郡王園寢詩㳟載/天章門)¶
　　　額亦都墓(在承徳縣東十五/里乾隆八年有)¶
　(御製酹功臣額亦都墓詩四十三年四十八年有/御製賜奠額亦都墓詩俱恭載)¶
　(天章門/)¶
　　　費英東墓(在承徳縣北五/里乾隆八年有)¶
(二御製開國佐運勲臣揚古利費英東額亦都墓在/  陵之間松楸相望猶見當日)¶
<pb:KR2k0040_WYG_108-19b>¶
(君臣相得之槩感而賦詩十九年有題句詩四十三年四/  御製過功臣費英東揚古利等墓)¶
　(御製賜十八年有墓詩俱恭載/      奠費英東)¶
　(天章門/)¶
　　　揚古利墓(在承徳縣北十一里乾隆/四十三年四十八年俱有)¶
　(御製賜奠功臣揚古利墓詩㳟載/天章門)¶
　　　圖爾格墓(在承徳縣城/東十五里)¶
　　　超哈爾墓(在承徳縣城/東十五里)¶
　　　徹克墓(在承徳縣城/東拉古峪)¶
<pb:KR2k0040_WYG_108-20a>¶
　　巴拜墓(在承徳縣城/東七十里)¶
　　魯克什墓(在承徳縣城東/一百二十里)¶
　　錫罕墓(在承徳縣城/東古石溝)¶
　　覺羅色勒墓(在承徳縣/城西五里)¶
　　安費揚古墓(在承徳縣西/十里藍家屯)¶
　　鄂謨克圖墓(在永徳縣城/西十五里)¶
　　舒賽墓(在地徳縣城/西十五里)¶
　　西喇布墓(在承徳縣/小南闗外)¶
<pb:KR2k0040_WYG_108-20b>¶
　　和碩圖墓(在承徳縣城/南五十里)¶
　　何和里墓(在承徳縣城/南六十里)¶
　　阿蘭珠墓(在承徳縣城南/八十里光山屯)¶
　　明安墓(在承徳縣/城北五里)¶
　　伊遜墓(在承徳縣/城北五里)¶
　　圖魯什墓(在承徳縣城/北栁條河側)¶
　　衛齊墓(在承徳縣/城北十里)¶
　　楞額禮墓(在承徳縣/城北十里)¶
<pb:KR2k0040_WYG_108-21a>¶
　　納爾察墓(在承徳縣城北/十里瓦窑子)¶
　　達珠瑚墓(在承徳縣城北/十里二臺子)¶
　　伊爾登墓(在承徳縣城北/十里毛鎮屯)¶
　　逹海墓(在承徳縣城/東南五里)¶
　　博爾晉墓(在承徳縣城/西南十里)¶
　　雅希禪墓(在承徳縣城東/北十里曽家屯)¶
　　安達立墓(在承徳縣城/西北十里)¶
　　遜達哩墓(在承徳縣城/西北十里)¶
<pb:KR2k0040_WYG_108-21b>¶
　　莊親王舒爾哈齊墓(在遼陽州東京/城東北五里)¶
　　頴毅親王薩哈璘墓(在遼陽州太子/河南平頂山下)¶
　　勇壯貝勒穆爾哈齊墓(在遼陽州東北/百二十里響山)¶
　　安平貝勒杜度墓(在遼陽州東北/百二十里響山)¶
　　達爾察墓(在遼陽州/東京城北)¶
　　孔有徳墓(在遼陽州/東南十里)¶
　　朋春墓(在遼陽州東/北八十里)¶
　　尚可喜墓(在海城縣/東南十里)¶
<pb:KR2k0040_WYG_108-22a>¶
　　耿仲明墓(在葢平縣/連陰峪)¶
　　錦州府¶
　　秦¶
　　姜女墳(在寧逺州/老軍屯)¶
　　遼¶
　　遼太祖陵(本在木葉山今有/司於廣寧望祭)¶
　　景宗陵(在廣寜醫/巫閭山)¶
　　顯陵(在廣寧縣醫巫閭山即遼太祖長子人皇王/耶律倍墓世宗時諡讓國皇帝尊為顯陵)¶
<pb:KR2k0040_WYG_108-22b>¶
　　乾陵(在廣寧縣醫巫閭/山遼景宗葬此)¶
　　豫王墓(在廣寧縣醫巫閭山遼天祚/帝入金降封豫王葬乾陵旁)¶
　　平王墓(遼人皇王子隆先封平王葬醫巫閭/山之道𨼆谷  以上諸陵墓今皆湮)¶
　　金¶
　　懐節皇后墓(在廣寜縣/醫巫閭山)¶
　　甄妃墓(在廣寧縣/醫巫閭山)¶
　　元¶
　　穆呼哩墓(明一統志在廣寧左屯衛東北二十里/  按舊志載墓有揭奚斯撰碑可據遼)¶
<pb:KR2k0040_WYG_108-23a>¶
　　　(志以為穆呼哩孫巴圖魯墓非是俱穆呼哩原/作木華黎巴圖魯原作霸突魯今  譯改並詳)¶
　　　(人物/巻)¶
　　王珣墓(在義州西/四十里)¶
　　王榮祖墓(在義州南/四十里)¶
　　明¶
　　楊惟藩墓(在寧逺州/前屯衛)¶
　　宫守禮墓(在寧逺州/前屯衛)¶
　　楊照墓(在寧逺州/前屯衛)¶
<pb:KR2k0040_WYG_108-23b>¶
　　賀欽墓(在廣寜縣醫巫/閭山光明谷)¶
　本朝¶
　　尹泰墓(在錦州東/北二十里)¶
　　尹繼善墓(在錦州東/北二十里)¶
　　吉林¶
　　金¶
　　輝陵¶
　　永陵¶
<pb:KR2k0040_WYG_108-24a>¶
　　定陵¶
　　喬陵(皆金先世尊為陵/者在寧古塔境)¶
　　羅索墓(在林城西二百里博屯山有金元邵王廟/殘碑彷彿可辨  羅索原作娄室今  譯)¶
　　　(改並詳/人物巻)¶
　　完顔希尹墓(金章宗時以其始造國書因為立/廟上京歳祀之墓在寧古塔境内)¶
　　海古勒城古墓(舊志在寧古塔境内本金上京之/地順治初阜塚忽䧟地宫中多殉)¶
　　　(葬之物考金史金太祖初葬於海古勒城西/其後王公貴人多葬其地惜名誌無可辨耳)¶
　　古賢者墓(在三姓地碑鐫古賢/者墓不能詳何人)¶
<pb:KR2k0040_WYG_108-24b>¶
　　黒龍江¶
　　唐¶
　　大賀氏勒得王墓(在黒龍江境内/今舊址無考)¶
　　　謹案舊志載復州東十里有髙麗王子東明墓¶
　　　前屯衛北有古李王墓前屯衛北有大王墓鐵¶
　　　嶺東北椵木嶺有金侍郎墓年代名字俱無可¶
　　　考應悉從刪而仍附識於卷末¶
欽定盛京通志卷一百四¶
