# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:41.850176
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷八十二
<pb:KR2k0040_WYG_082-1a>¶
欽定四庫全書¶
欽定盛京通志卷八十二¶
　　　忠節(一/)¶
　　三國魏¶
　　北魏¶
　　隋¶
　　遼¶
　　金¶
<pb:KR2k0040_WYG_082-2a>¶
欽定四庫全書¶
欽定盛京通志卷八十二¶
　　　忠節¶
　　　(臣/)等謹案致命遂志人臣之大義遼左山川雄¶
　　　傑人懐忠亮金元嬗代殉身宗社者難更僕數¶
　　　洎乎明社將移如周遇吉應時盛等之禦賊殞¶
　　　身黄得功劉肇基等之臨危授命其忠節皆卓¶
　　　然炳著恭遇我¶
<pb:KR2k0040_WYG_082-2b>¶
皇上褒顯忠貞¶
特命廷臣纂輯勝朝殉節諸臣録悉予易名仰見¶
聖人大公至正覃被無私誠生民以來未有之¶
　盛典也迺若我¶
　朝定鼎燕京以次削平冦亂凡遼海從龍之彦亦有¶
　　　効命戎行成仁取義者尤彰彰載在¶
　國史臣等蒐稽事蹟分帙釐輯謹志忠節第二十五¶
<pb:KR2k0040_WYG_082-3a>¶
欽定四庫全書¶
欽定盛京通志卷八十二¶
　　　忠節(一/)¶
　　　謹案本志名宦門所附載忠節俱係有守土之¶
　　　責而死事於遼者是卷所載則係遼左人士或¶
　　　殉節他鄉或捐軀行陣或謇諤不容忠志藎誠¶
　　　咸捃採馬¶
　　三國魏¶
<pb:KR2k0040_WYG_082-3b>¶
　　綸直遼人魏景初間公孫淵自立為燕王直與将¶
　　軍賈範苦諫淵皆殺之魏遣司馬懿征淵圍襄平¶
　　淵突圍被殺懿入城封直與範之墓而顯擢其遺¶
　　嗣¶
　　南北朝魏¶
　　晁清遼人祖暉魏濟州刺史頴川公清襲爵例降¶
　　封伯為魏戍梁城梁師來攻糧盡城䧟抗節不屈¶
　　遂見殺宣武褒贈樂陵太守謚曰忠¶
<pb:KR2k0040_WYG_082-4a>¶
　　高敬猷遼東新昌人道悦子元魏授給事中奉車¶
　　都尉蕭寶夤引為驃騎司馬及寶夤叛敬猷與封¶
　　偉伯等潛圖義舉謀泄見殺贈滄州刺史¶
　　隋¶
　　豆盧毓昌黎徒河人(徒河即今/錦縣境)勣之子英果有氣¶
　　節漢王諒鎮并州為王府主簿諒謀作亂毓苦諫¶
　　不從因與司馬皇甫誕合謀閉城拒諒諒襲擊之¶
　　毓兵敗遂遇害¶
<pb:KR2k0040_WYG_082-4b>¶
　　遼(按遼金姓氏俱從/八旗姓譜改正)¶
　　額嚕温天祚皇帝長子甫髫齔善馬射性樂道人¶
　　善而矜人不能及長積有人望天祚失徳臣下謀¶
　　立之額嚕温實不與知事覺或勸之亡額嚕温曰¶
　　安忍以蕞爾軀失臣子之節遂就死聞者傷之(國/語)¶
　　　(額嚕温鑽也原作/敖盧斡今譯改)¶
　　耶律愛努太平十年為敦睦宫太師徳哷勒等部¶
　　來侵愛努及其子死之(爱努原作愛奴徳哷勒索/倫語解見人物卷二原作)¶
<pb:KR2k0040_WYG_082-5a>¶
　　　(敞烈今/俱譯改)¶
　　蕭綽哈字額勒本天慶中召為南女直詳衮遷征¶
　　東副統軍是嵗東京叛遇敵來擊師潰獨綽哈率¶
　　數十人力戰没於陣追贈龍虎衛上将軍(國語綽/哈兵也)¶
　　　(原作酬斡額勒本草茅也原作訛/里本詳衮原作詳穏今俱譯改)¶
　　耶律中天慶中召為五院都監中謂妻蕭綏蘭曰¶
　　吾本無宦情今不能免當以死報國汝能從我乎¶
　　對曰謹奉教及金兵狥地嶺西盡徙其民中守節¶
<pb:KR2k0040_WYG_082-5b>¶
　　死綏蘭亦自殺(國語綏蘭勞苦之苦/也原作挼蘭今譯改)¶
　　耶律佛哩天慶四年女直軍潛渡混同江掩擊遼¶
　　軍佛哩為副都押衙與崔公義邢穎蕭噶克實等¶
　　皆死之(佛哩國語解見人物卷四原作佛留噶克/實國語解見人物卷六原作葛十今俱譯)¶
　　　(改/)¶
　　李綽爾齊遼陽人為桂州觀察使高永昌據東京¶
　　率衆力戰不勝死之(綽爾齊䝉古語解見人物/卷原作雛訛只今譯改)¶
　　耶律酬格仕至都統遼亡不屈夫婦俱死金主憫¶
<pb:KR2k0040_WYG_082-6a>¶
　　其忠授其子特黙為都統(酬格原作丑哥特黙䝉/古語解見名宦卷原作)¶
　　　(忒末今/俱譯改)¶
　　金¶
　　華沙布完顔部人從太祖破寜江州達嚕噶城皆¶
　　有功高永昌僭號東京改元隆基遼主遣人招之¶
　　不從至是永昌請和於金金主使華沙布招之永¶
　　昌詐降於斡魯斡魯使華沙布薩巴往報會有言¶
　　永昌非真降者斡魯乃進兵永昌怒将殺之華沙¶
<pb:KR2k0040_WYG_082-6b>¶
　　布神色自若罵永昌曰汝叛君逆天今日殺我明¶
　　日及汝矣永昌益怒遂并薩巴支觧之天會中俱¶
　　贈遥鎮節度使(國語華沙布育也原作胡沙補薩/巴語解見人物卷四原作撒八今)¶
　　　(俱譯/改)¶
　　特庫達蘭水人軀斡雄偉敢戰聞攻照蘇城特庫¶
　　先登敗之自臨潢班師至遼河伊都來襲羅索已¶
　　引去特庫獨殿馬憊乃步閗羅索與數騎來救特¶
　　庫止之曰我以一死捍敵公來俱斃無益遂没於¶
<pb:KR2k0040_WYG_082-7a>¶
　　陣皇統間追贈明威將軍(國語特庫坐位也原作/特虎雅達蘭蒙古語解)¶
　　　(見人物卷原作撻瀾蒙古語昭蘇錢也原作照/散伊都語解見人物卷原作余賭今俱譯改)¶
　　滿都布景祖孫孝友恭謹多謀善戰年十五隸軍¶
　　中攻寜江州取黄龍府破髙永昌取春泰等州皆¶
　　有功遂為穆昆奚契丹寇土河西滿都布摧鋒力¶
　　戰破其衆九萬後與棟摩攻興中府中流矢陣亡天¶
　　眷中追謚英毅(國語滿都布令其長成也原作漫/都本棟摩解見名宦卷原作闌母)¶
　　　(今俱/譯改)¶
<pb:KR2k0040_WYG_082-7b>¶
　　綽哈布古徳俱宗室子年十五𨽻軍中魁岸善戰¶
　　以兵五百敗室韋獲其民衆及招降矩威水部以¶
　　功為穆昆天輔五年布古徳同綽哈往拜格河籍¶
　　軍馬矩盛水部錫勒喀達等七人殺之投尸水中¶
　　太宗遣使弔賻天眷中贈布古徳昭義大将軍綽¶
　　哈奉國上将軍(綽哈語解見前原作酬斡蒙古語/布古徳鎗也原作僕怱符矩威原)¶
　　　(作燭偎拜格原作□古國語錫勒喀/達奸滑也原作實里古逹今俱譯改)¶
　　鈕祜禄韓努初太祖入居庸闗遼林牙耶律達實¶
<pb:KR2k0040_WYG_082-8a>¶
　　自古北口亡去以其衆來襲奉聖州為羅索所擒¶
　　既而復亡去不知所往天會二年遼詳衮托卜嘉¶
　　來降言達實稱王北方皇統四年詔韓努奉使入¶
　　其境達實方適野與韓努相遇問韓努何人乃敢¶
　　乘馬捽下使跪韓努罵曰反賊天子不忍於汝加¶
　　兵遣招汝降汝縱不能面縛請罪敢辱天子使乎¶
　　達實怒殺之世宗即位嘉其節贈昭毅大将軍(鈕/祜)¶
　　　(禄韓努原作粘割韓奴鈕祜禄八旗姓達實國/語解見選舉卷原作大石托卜嘉語解見人物)¶
<pb:KR2k0040_WYG_082-8b>¶
　　　(卷原作撻不耶羅索語解見/選舉卷原作婁室今倛譯改)¶
　　温特赫布敦為烏哲羣牧使西北路契丹薩巴等¶
　　反諸羣牧皆應之布敦聞亂選家奴材勇者數十¶
　　人給兵杖為備賊不得發乃紿諸奴曰官閲兵器¶
　　願借仗應閲奴仗既借賊至無以禦布敦被執不¶
　　屈賊臠殺之子孫皆與害(温特赫八旗姓國語布/敕柔弱也原作温迪罕)¶
　　　(蒲賭烏哲語解見人物卷/二原作兀者今俱譯改)¶
　　鶴夀鄆王昻子五院部人時老和尚率衆招鶴夀¶
<pb:KR2k0040_WYG_082-9a>¶
　　反鶴夀曰吾宗室子受國厚恩不能與賊俱反遂¶
　　與二子皆被殺¶
　　宗賢本名色哩昭祖曾孫希卜蘇之孫也始自䕶¶
　　衛未十年位至将相常感激思自効以報朝廷雖¶
　　與熈宗悼后為母黨未嘗附之以希進用與海陵¶
　　同在相位未嘗肯假借海陵知悼后怨色哩因與¶
　　后共排出之及海陵殺熈宗詭以熈宗将議立后¶
　　召之色哩信以為然將入宫猶曰上必欲立常勝¶
<pb:KR2k0040_WYG_082-9b>¶
　　妻我當力争及被執猶以為熈宗將立后而先殺¶
　　之也曰我死固不足惜獨念主上左右無助爾遂¶
　　遇害(國語色哩稀也原作賽哩今譯改/有両宗賢一名阿魯見本志人物)　(按金史/)¶
　　温特赫伊蘇瑪勒上京人性忠正强毅善射膂力¶
　　過人皇統初襲其兄穆昆積戰功為洮州刺史兄¶
　　子既長以穆昆讓還之謂人曰穆昆兄職也兄子¶
　　今已長矣屢以戰功遷臨潢尹斡罕叛攻臨潢伊¶
　　蘇瑪勒以六百人邀擊數接戰剿殺甚衆所乘馬¶
<pb:KR2k0040_WYG_082-10a>¶
　　中流矢仆為賊所執脅之使招城中伊蘇瑪勒怒¶
　　罵不從被害時其妻子官屬将士皆登城臨望伊¶
　　蘇馬勒厲聲曰我恨軍少不能殺賊汝軰勿降賊¶
　　無能為也賊怒殺之城中人皆為感激乘城固守¶
　　賊不能攻而去(温特赫八旗姓伊蘇瑪勒蒙古語/解俱見黑龍江山川卷原作温迪)¶
　　　(罕移室懣/今譯改)¶
　　額哩頁契丹人為尚廐局直長大定初招諭契丹¶
　　斡罕叱令□見額哩頁不從曰我朝廷使也豈可¶
<pb:KR2k0040_WYG_082-10b>¶
　　屈節於汝汝等早降可全性命若大軍至悔将何¶
　　及斡罕怒曰汝本契丹人而不我從敢出是言乎¶
　　遂殺之(額哩頁蒙古語解見人物/卷四原作訛里也今譯改)¶
　　舒穆嚕元毅本名神思咸平人初為大理知法省¶
　　録陜右五路刑獄無寃人復委受宋嵗幣故事有¶
　　私遺物元毅一無所受明昌初為大明等路提刑¶
　　以最遷汾陽軍節度副使所至多政績後厯撫州¶
　　刺史會邊将失守元毅率吏卒出州經畫軍餉猝¶
<pb:KR2k0040_WYG_082-11a>¶
　　與敵遇州倅及從吏堅請還元敵曰我輩任邊守¶
　　遇敵而奔如百姓何縱使自安復何面目見朝廷¶
　　衆感其忠争為効死鏖戰久之衆寡不敵遂遇害¶
　　贈信武將軍元毅性沈厚武勇過人每讀書見古¶
　　人忠義事嗟嘆賞慕喜動顔色子世勣後登進士¶
　　奏名之日上謂宰臣曰此神思子耶嘆賞久之(舒/穆)¶
　　　(嚕八旗姓原作/石抹今譯改)¶
　　伯特梅和尚泰州人性鯁直尚氣節累官至復州¶
<pb:KR2k0040_WYG_082-11b>¶
　　刺史明昌六年移鎮崇義軍時有事北邊左丞相¶
　　𤓰爾佳清臣行省於臨潢檄梅和尚等逆擊之敵¶
　　積陣以待梅和尚直擣其陣殺傷甚衆敵知孤軍¶
　　無繼聚衆團之度不能免乃下馬相背射復殺百¶
　　餘人矢盡猶以弓提擊為流矢所中死詔贈龍虎¶
　　衛上將軍(伯特國語解見名宦卷/三原作伯徳今譯改)¶
　　洪果玖珠臨潢人以廕補部令史明昌間累官河¶
　　東北路按察使轉運使後改彰徳府事戰没贈榮¶
<pb:KR2k0040_WYG_082-12a>¶
　　禄大夫南京留守(洪果玖珠原作黄摑九/住洪果八旗姓今譯改)¶
　　珊延宗室子為符寶祗侯至寜元年赫舍哩執中¶
　　作亂變起倉卒中外不知所為珊延與䕶衛長完¶
　　顔實古納往天王寺召大漢軍五百人赴難與執¶
　　中戰於東華門外執中揚言曰大漢軍反矣殺一¶
　　人者賞銀一錠執中兵衆大漢軍少二人不勝死¶
　　之詔贈珊延宣武将軍順天軍節度副使贈完顔¶
　　實古納鎮國上将軍順州刺史(珊延語解見山川/卷原作鄯陽實古)¶
<pb:KR2k0040_WYG_082-12b>¶
　　　(納語解見人物卷三原/作石古乃今俱譯改)¶
　　圖克坦航至寜元年為安州刺史元兵至城下航¶
　　謂民曰我家兩世駙馬受國厚恩決不可降汝輩¶
　　計将安出民曰太守不屈我輩願以死守航盡出¶
　　家財犒軍民衆盡力備禦又五日度不可支乃先¶
　　縊其妻子謂家人曰我死即撒屋焚之城破人猶¶
　　力戰曰太守既死我輩不可獨降死者甚衆(圖克/坦八)¶
　　　(旗姓原作徒/丹今譯改)¶
<pb:KR2k0040_WYG_082-13a>¶
　　𤓰爾佳守中咸平人厯官通逺軍節度使至寜末¶
　　移彰徳軍未行夏兵數萬入鞏州守中禦之兵少¶
　　不能支城䧟獨不屈夏人壯之且誘且脅守中益¶
　　堅遂載而西至平凉要以招降府人守中佯許至¶
　　城下呼曰夏兵矢盡且遁矣慎勿降夏人交刃殺¶
　　之詔贈資善大夫東京留守(𤓰爾佳八旗姓原/作夾谷今譯改)¶
　　納喇綽竒咸平路伊克河明安人契丹𤓰里使人¶
　　招之不從𤓰里兵且至綽竒遂團結旁近村寨為¶
<pb:KR2k0040_WYG_082-13b>¶
　　兵出家馬百餘匹給之教以戰陣擊刺之法相與¶
　　拒𤓰里於改渡口賊月餘不得進既而𤓰里兵大¶
　　至綽竒迎戰賊兵十倍遂見執臠而殺之贈官兩¶
　　階二子皆得廕叙(納剌八旗姓國語綽竒前奔顱/也原作納蘭綽赤伊克蒙古語)¶
　　　(解見疆域形勝卷原作伊改𤓰里語/解見人物卷曰原作括里今俱譯改)¶
　　烏克遜烏頁上京路人以戰功除歸徳軍節度副¶
　　使察亷累遷主唐州刺史大安初轉上京留守三¶
　　年将兵三萬入衛中都遷元帥左都監兼北京留¶
<pb:KR2k0040_WYG_082-14a>¶
　　守貞祐元年以兵入衛中都詔烏頁以兵萬六千¶
　　人守定興軍敗死之(烏克遜語解見選舉卷蒙古/語世代烏頁原作烏古孫兀)¶
　　　(也今/譯改)¶
　　完顔特爾格性淳直體貌雄偉世襲明安授廣威¶
　　将軍御下恵愛察㢘除臨海軍節度副使伐宋有¶
　　功遷同知臨潢府事貞祐二年入衛中都遷東北¶
　　路招討使兼徳昌軍節度使布希萬努在咸平忌¶
　　特爾格兵强牒取所部騎兵二千又召泰州軍三¶
<pb:KR2k0040_WYG_082-14b>¶
　　千及户口遷咸平特爾格察其有異志不遣嗣布¶
　　希萬努為宣撫使遂殺特爾格朝廷知其以忠遇¶
　　害諡勇毅(特爾格蒙古語解見黑龍江山川卷原/作鐵哥布希萬努原作蒲鮮萬奴今俱)¶
　　　(譯/改)¶
　　高錫字永之徳基子以廕補官課最遷萍鄉令察¶
　　亷遷遼東路轉運度支判官厯北京遼東轉運副¶
　　使貞祐初仕至河北東路按察轉運使元兵破城¶
　　自投城下死之¶
<pb:KR2k0040_WYG_082-15a>¶
　　高守約字從簡遼陽人累官觀州刺史元兵狥地¶
　　河朔郭邦獻已降偕至城下呼守約曰從簡當計¶
　　全家室守約弗顧至再三守約厲聲曰吾不汝識¶
　　也城破被執不屈死贈崇義軍節度使諡忠敬¶
　　伊喇古尼安化軍節度使貞祐初元兵取密州率¶
　　兵力戰流矢中其頸頰死贈安逺大将軍(國語古/尼思想)¶
　　　(也原作古語/揑今譯改)¶
　　烏庫哩仲温葢州安春明安人累官上京東京等¶
<pb:KR2k0040_WYG_082-15b>¶
　　路按察司事改提舉肇州漕運貞祐初為鎮西軍¶
　　節度使時中都被圍遂至太原移書安撫使約以¶
　　鄉兵馳救不能進抵平陽仲温嘗治平陽吏民争¶
　　留之仲温曰平陽巨鎮易為守禦於私計得矣如¶
　　嵐州何遂還鎮已而元兵大至城破不屈死贈資¶
　　徳大夫博索路兵馬都總管諡忠毅嵗時致祭(烏/庫)¶
　　　(哩原作烏古論今譯/改安春解見山川卷)¶
　　完顔玖珠宗室子為武州刺史唐古布格蘇為軍¶
<pb:KR2k0040_WYG_082-16a>¶
　　事判官貞祐二年元兵取玖珠子姪抵城下招玖¶
　　珠曰不降且殺之玖珠曰當以死報國遑恤家為¶
　　城破與布格蘇俱力戰死詔贈玖珠臨海軍節度¶
　　使加驃騎上将軍布格蘇建州刺史加鎮國上将¶
　　軍嵗時致祭(玖珠原作瓦住唐古八旗姓原作唐/括䝉古語布格蘇虱也原作孛果速)¶
　　　(今俱/譯改)¶
　　王維翰字之翰北京路利州龍山人厯官貴徳州¶
　　軍事判官察㢘遷永覇令累遷至同知保静軍節¶
<pb:KR2k0040_WYG_082-16b>¶
　　度使有治績貞祐初轉定海軍節度使舟行遇盜¶
　　維翰呼謂之曰爾軰本良民因亂至此財物不惜¶
　　勿恐吾家盗感其言而去至鎮無兵時敵騎充斥¶
　　鄰郡皆望風奔潰維翰謂吏民曰孤城不可守此¶
　　州阻山浮海當有生地無俱為魚肉也乃縱百姓¶
　　避難維翰率吏民願從者奔東北山結營堡死守¶
　　力窮被執不屈死之贈中奉大夫¶
　　圖們色埒黙咸平路明安人襲父職承安中討契¶
<pb:KR2k0040_WYG_082-17a>¶
　　丹有功遷知彰徳府事貞祐四年元兵復取彰徳¶
　　色埒黙死之(國語圖們八旗姓色埒黙順/刀也原作陀滿斜烈今譯改)¶
　　蘇爾坦宗室子大安中充尚書省祗候郎君貞祐¶
　　二年自募義兵數千充宣差都提控應援中都上¶
　　書曰絳解二州僅能城守而村落皆嘗被兵重以¶
　　連嵗不登人多艱食皆恃塩布易米今大陽等渡¶
　　皆不許粟麥過河願罷其禁從之興定元年權河¶
　　平軍節度使經畧孟州是時諸路兵皆入城自守¶
<pb:KR2k0040_WYG_082-17b>¶
　　百姓耕稼失所蘇爾坦上書曰養兵所以衛民方¶
　　今惟真定河間之衆可留扞城其餘府州皆當散¶
　　屯以為民防俟稼穡畢然後移於屯守之地是為¶
　　長策從之興定二年與叅知政事李革守平陽元¶
　　兵破城蘇爾坦自殺贈昌武軍節度使(蘇爾坦蒙/古語蘇爾)¶
　　　(威也坦有也原/作從坦今譯改)¶
　　伊喇阿哩哈遼人興定間累遷霍州刺史四年移¶
　　治好義堡元兵至力戰不支與保昌節度副使孔¶
<pb:KR2k0040_WYG_082-18a>¶
　　祖湯俱被執元人脅之降阿哩哈曰吾有死無二¶
　　叱使跪不屈但向闕而立於是叢矢射殺之事聞¶
　　贈龍虎衛上将軍祖湯亦以不屈死(阿哩哈語解/見人物卷四)¶
　　　(原作阿里/合今譯改)¶
　　富察羅索東北路安春噶爾罕明安人以亷能累¶
　　遷中都右警巡副使興定二年同知河中府權元¶
　　帥右都監復取平陽晉安遥授盂州防禦使將兵¶
　　救鄜州轉戰而至城破死之贈資徳大夫定國軍¶
<pb:KR2k0040_WYG_082-18b>¶
　　節度使諡襄勇(富察八旗姓羅索解見人物卷三/原作蒲察婁室安春解見山川卷)¶
　　　(原作按出虎國語噶爾罕枝/也原作割里罕今俱譯改)¶
　　烏雅恩徹亨隆安府明安人累遷汾陽軍節度使¶
　　興定二年隆安城破死之(烏雅八旗姓恩徹亨語/解見選舉卷原作兀顔)¶
　　　(訛出虎/今譯改)¶
　　鈕祜禄資禄本姓張咸平府人興定元年官西寜¶
　　州刺史賜以姓資禄乆在行陣御下有法五年擢¶
　　授金安軍節度使将兵救鄜州城破不屈死之贈¶
<pb:KR2k0040_WYG_082-19a>¶
　　銀青榮禄大夫中京留守(鈕祜禄八旗姓原/作女奚烈今譯改)¶
　　完顔額爾克元光中為同州節度使元穆呼哩兵¶
　　下同州額爾克死之(蒙古語額爾克解見疆域形/勝卷原作訛可穆呼哩解見)¶
　　　(名宦卷原作木/華黎今俱譯改)¶
　　完顔薩布始祖弟博和哩之後狀貎魁偉沉厚有¶
　　大畧由知鳯翔府事擢至湖爾哈路節度使屢有¶
　　戰功正大元年拜平章政事四年吏部郎中楊居¶
　　仁上封事言宰相宜擇人哀宗語大臣以為此非¶
<pb:KR2k0040_WYG_082-19b>¶
　　吏曹所宜言薩布進曰天下有道庶人猶得獻言¶
　　况在即官上是之尋請致事二年復詔行尚書省¶
　　事於徐州時蔡已被圍徐州將士以州降元薩布¶
　　自縊於州第(薩布國語解見名宦卷二原作賽不/博和哩解見名宦卷原作保活里瑚)¶
　　　(爾哈解見吉林山川卷/原作胡里改今俱譯改)¶
　　圖們呼圖克們字子秀貞祐三年為臨洮總管夏¶
　　人入冦圍城呼圖克們夜出襲賊壘夏兵大亂遂¶
　　遁去興定二年遷元帥左監軍兼知晉安府河東¶
<pb:KR2k0040_WYG_082-20a>¶
　　南路兵馬使總管繕甲兵積芻糧以備戰守正大¶
　　三年復為臨洮府總管城破被執誘之降不應使¶
　　之跪不從以刀亂斫膝脛終不屈遂見殺贈中京¶
　　留守立像褒忠廟(圖們八旗姓呼圖克們語解見/選舉卷原作陀滿胡土門今譯)¶
　　　(改/)¶
　　持嘉烏紳字大用上京人當襲廕不願受職登明¶
　　昌五年策論進士丞相高汝礪嘗薦其有宰相才¶
　　元光初為户部尚書尋拜叅知政事編修國史宣¶
<pb:KR2k0040_WYG_082-20b>¶
　　宗諭近臣曰烏紳資禀純貭事可倚任且其姓孝¶
　　今相之國家必有望汝輩當效之正大元年拜尚¶
　　書右丞哀宗欲修宫室烏紳極諫至以卧薪嘗膽¶
　　為言上悚然從之又言薩哈連姦諛在天子左右¶
　　非社稷福上悟出為中京留守五年致仕居汴中¶
　　崔立之變明日召家人付以後事望睢陽痛哭以¶
　　弓絃自縊死(特嘉八旗姓烏紳語解見選舉卷原/作赤盞尉忻薩哈連解見山川卷原)¶
　　　(作撒合輦/今俱譯改)¶
<pb:KR2k0040_WYG_082-21a>¶
　　完顔莽格系出蕭王叔父伊都節度秦州為元兵¶
　　所攻適病不能軍莽格為提控獨當一面兵退而¶
　　伊都死莽格以城守功世襲穆昆充奉御崔立之¶
　　變莽格義不受辱與妻温特赫氏並縊(莽格原作/忙哥伊都)¶
　　　(國語解見人物卷三原作益都温特/赫八旗姓原作温迪罕今俱譯改)¶
　　烏克遜珠紳字道逺由譯史入官性伉特有直氣¶
　　為監察御史時中丞完顔直家以酷烈聞珠紳紏¶
　　罷之哀宗柬遷為諫議大夫行省左右司郎中留¶
<pb:KR2k0040_WYG_082-21b>¶
　　汴京居守崔立之變自縊死於臺中(烏克遜解見/前國語珠紳)¶
　　　(臣僕也原作烏古/孫奴申今譯改)¶
　　完顔珠赫字仲平第進士厯官户部尚書崔立之¶
　　變皆死於難同時死者御史大夫費摩阿固岱(珠/赫)¶
　　　(國語解見選舉卷原作珠顆費摩八旗姓蒙古/古語阿固岱寛也原作裴滿虎帶今俱譯改)¶
　　完顔思烈南陽郡王襄之子資性詳雅頗知書史¶
　　自五六嵗入宫充奉御及宣宗入承大統呼沙呼¶
　　跋扈思烈尚在齠齔嘗涕泣抱帝膝曰願早誅權¶
<pb:KR2k0040_WYG_082-22a>¶
　　臣以靖王室帝急掩其口自是深器重之天興元¶
　　年以思烈叅知政事守中京思烈自南山領軍民¶
　　十餘萬入洛行省事二年元兵自汴圍中京崔立¶
　　遣人監思烈子於東門下招之使降思烈不顧令¶
　　軍士射之既而知崔立以汴京歸元憤怒發病死¶
　　　(呼沙呼語解見人物卷/四原作胡沙虎今譯改)¶
　　完顔蘇哷字伯揚至寜元年策論進士貞祐初累¶
　　遷應奉翰林文字權監察御史宣宗遷汴蘇哷諫¶
<pb:KR2k0040_WYG_082-22b>¶
　　以為宜留太子重聲勢繫人心為高琪所阻不從¶
　　既至汴又上書以為宜親君子逺小人大明黜陟¶
　　以革東海之政又言國家不可一日無兵兵不可¶
　　一日無食軍官宜加精選徒務多置妄耗糧儲臨¶
　　敵亦未可恃皆不用時高琪秉政惡儒喜吏上下¶
　　苛察蘇哷首攻琪惡謂琪變亂紀綱戕害忠良又¶
　　言琪妬賢樹黨窃弄國權内外臣庶莫不切齒惟¶
　　陛下斷然行之社稷之福也上以蘇哷屢進直言¶
<pb:KR2k0040_WYG_082-23a>¶
　　命再任監察御史正大七年出為金安節度使兼¶
　　同華安撫復召還朝至陜被圍久之亡奔行在道¶
　　中遇害蘇哷蒞官修謹每進言多有補益其居父¶
　　喪不飲酒廬墓三年時論以為難(蘇哷國語解見/選舉卷原作素)¶
　　　(蘭今/譯改)¶
　　完顔羅索正大中為鷹揚都尉八年慶善努棄京¶
　　兆適羅索運軍器至白鹿原遇元兵與戰兵刄既¶
　　盡以縧繫掉金牌力戰死(慶善努原作慶山奴/今譯改  按金有三)¶
<pb:KR2k0040_WYG_082-23b>¶
　　　(羅索皆内族時以其/名同以長㓜别之)¶
　　𤓰爾佳實倫隆安人剛勇善戰貞祐四年知延安¶
　　府兼鄜延路兵馬都總管元兵圍忻州實倫率兵¶
　　往援以兵護其民入太原所全軍民甚衆正大八¶
　　年權昌武軍節度使元兵至城下使人招降實倫¶
　　即斬之既而偏禆軰皆開門降實倫投廨後井中¶
　　死之(𤓰爾佳八旗姓實倫國語解見選/舉巻原作古里甲石倫今譯改)¶
　　完顔哈達一名瞻字景山少長兵間能得人死力¶
<pb:KR2k0040_WYG_082-24a>¶
　　興定時知延安府上言諸軍官以屢徙故往往不¶
　　知所居地形險易緩急之事恐致僨事自今乞勿¶
　　徙從之十一月夏人攻安塞堡哈達曰先破夏人¶
　　則北兵易為力於是倍道兼進夜襲其營夏人大¶
　　潰延安遂固元光初河中已破哈達復取之正大¶
　　二年七月陜西旱甚哈達齋戒請雨雨澍是嵗大¶
　　稔民立石頌徳延安既殘毁哈達令於西路買牛¶
　　付主者招集散亡助其耕墾自是延安之民稍復¶
<pb:KR2k0040_WYG_082-24b>¶
　　耕稼之利八月鞏州田瑞反哈達移文罪止田瑞¶
　　一身餘無所問不數日賊黨殺瑞以降哈達如約¶
　　撫輯一州以寜四年徴拜平章政事芮國公七年¶
　　十月哈達及樞宻副使布哈解衛州圍哀宗九年¶
　　兩省軍潰於陽翟之三峯山哈達以數百騎走鈞¶
　　州城破不屈死之(哈達國語解見京城卷原作合/達布哈語解見名宦卷三原作)¶
　　　(蒲阿今/俱譯改)¶
　　伊喇布哈契丹人正大七年權叅知政事同完顔¶
<pb:KR2k0040_WYG_082-25a>¶
　　哈達行省事於閿鄉哀宗九年三峯山之敗布哈¶
　　走京師未至元兵追擒之械至官山召問降否往¶
　　復數百言但曰我金國大臣惟當金國境内死耳¶
　　遂見殺¶
　　完顔鄂掄薩布之姪正大九年自徐引兵入援将¶
　　趨歸徳行次揚驛店遇薩納台軍遂潰鄂倫戰死¶
　　(國語鄂掄缺也元作兀論薩納台蒙古語/薩納意也台有也原作小乃解今俱譯改)¶
　　慶善努字獻甫儀觀甚偉貞祐初遷武衛軍副都¶
<pb:KR2k0040_WYG_082-25b>¶
　　指揮使兼提㸃近侍局呼沙呼専權僣窃嘗為宣¶
　　宗言之後呼沙呼伏誅慶善努愈見寵任興定元¶
　　年擊敗元兵於寜州進元帥府左都監三年連敗¶
　　夏兵賜金帶正大九年與元兵戰馬躓被擒見史¶
　　天澤曰吾國已殘破公其以生靈為念及見大帥¶
　　特黙台誘之使招京城不從又偃蹇不屈左右以¶
　　刀砍其足至折亦不降遂殺之(特黙䝉古語解見/名宦卷台解見闗)¶
　　　(郵卷原作忒/木䚟今譯改)¶
<pb:KR2k0040_WYG_082-26a>¶
　　珠嘉托羅該上京人幼襲爵宣宗遷汴率本部兵¶
　　扈從大軍南伐以功遥授武昌軍節度使哀宗即¶
　　位授鎮南軍節度使行户工部尚書二年傳言宋¶
　　人将入侵農司令民先期刈禾托羅該曰夫民所¶
　　恃者秋成今使秋無所獲國何以仰民何以給但¶
　　遣軍巡邏聴民待熟而刈宋人卒不入宼九年從¶
　　行省叅政圖克坦烏登将潼闗兵入援至商山遇¶
　　雪元兵邀擊之士卒皆凍不能戰而潰托羅該被¶
<pb:KR2k0040_WYG_082-26b>¶
　　執不屈自殺(珠嘉蒙古語八旗姓托羅該頭也原/作木甲脱魯灰圖克坦八旗姓烏登)¶
　　　(語解見山川卷原作/徒單吾典今俱譯改)¶
　　完顔彛字良佐系出蕭王小字陳和尚天資高明¶
　　雅好文史人以秀才目之哀宗時任忠孝軍提控¶
　　五年元兵入大昌原平章哈達問誰可為前鋒者¶
　　彛出應命擐甲上馬不反顧是日以四百騎破八¶
　　千衆奏功第一授定逺大将軍彛所領忠孝軍最¶
　　稱難治彛御軍有方所過秋毫無犯每戰則先登¶
<pb:KR2k0040_WYG_082-27a>¶
　　疾若風雨諸軍倚以為重九年鈞州城破縱軍巷¶
　　戰知不可為遂自匿殺掠稍定出見元将自言曰¶
　　我忠孝軍總領陳和尚也我死亂軍中人謂我負¶
　　國家今明白死天下必有知我者時元人欲其降¶
　　使之跪砍足脛至折不屈割其吻至耳噴血而呼¶
　　迄死方絶元将義之酹以馬潼曰好男子他日再¶
　　生當令我得之詔贈鎮南軍節度使塑像褒忠廟¶
　　温特赫老爾同知上京留守事布希萬努攻上京¶
<pb:KR2k0040_WYG_082-27b>¶
　　其子特爾格生獲老爾脅之使招餘人不從特爾¶
　　格怒亂砍而死贈龍虎衛上将軍(温特赫老爾原/作温迪罕老兒)¶
　　　(今譯/改)¶
　　完顔綽哈恕之子官鳯翔萬户以死節贈懐逺大¶
　　将軍(綽哈原作醜/和今譯改)¶
　　冀禹錫中京路利州龍山人至寜初第進士厯州¶
　　郡有聲歸徳受兵禹錫為行院都事經畫守禦一¶
　　府倚重及聞變或勸以㣲服免不從遂遇害¶
<pb:KR2k0040_WYG_082-28a>¶
　　舒穆嚕世勣字景畧幼勤學為文有體裁貞祐三年累¶
　　官為太常丞時朝廷徙河北軍户河南議給以田¶
　　世勣上言荒閒之田及牧馬地其始耕墾費力當¶
　　倍一嵗斷不能熟若奪民素蒔者與之則民将失¶
　　所上大悟乃罷之正大中為禮部尚書天興元年¶
　　冬哀宗北渡世勣從行明年六月走蔡州次新蔡¶
　　之姜寨世勣子嵩時為縣令拜哀宗於馬前哀宗¶
　　嘉之授嵩應奉翰林文字以便養親城破父子俱¶
<pb:KR2k0040_WYG_082-28b>¶
　　死於難¶
　　完顔珠爾蕭王之裔天興二年為南面元帥扈從¶
　　哀宗走歸徳方濟河北風大作後軍不克濟元兵¶
　　追擊於南岸珠爾戰死黄陵岡詔贈官即日補其¶
　　弟為䕶衛(索倫語珠爾二數也/原作豬兒今譯改)¶
　　烏克遜仲端字子正性寛厚知大體奉公好善獨¶
　　得士譽哀宗将遷歸徳召為翰林學士承旨留守¶
　　汴京元兵圍汴自度事不可為從容自縊其妻亦¶
<pb:KR2k0040_WYG_082-29a>¶
　　從死焉¶
　　完顔仲徳海蘭路人少頴悟不羣讀書習策論有¶
　　文武才哀宗天興元年行尚書省事於陜州會徴¶
　　諸道兵入援仲徳提孤軍千人間闗百死至汴至¶
　　之日適哀宗東遷妻子在京師五年矣仲徳不入¶
　　其家趋見哀宗於東門力勸當西幸秦鞏不宜北¶
　　渡不從二年車駕至歸徳以仲徳行尚書省於徐¶
　　州尋詔仲徳赴行在及遷蔡領省院蔡既被圍仲¶
<pb:KR2k0040_WYG_082-29b>¶
　　徳日夕守禦三年正月元兵鑿西城為五門整軍¶
　　以入鏖戰及暮乃退次日復入仲徳率精兵巷戰¶
　　自夘及已俄見子城火起聞哀宗自縊謂将士曰¶
　　吾君已崩吾何以戰為吾不能死於亂軍之手遂¶
　　赴汝水死於是叅政伯嚕羅索等及軍士五百餘¶
　　人皆從死焉仲徳状貎不踰常人平生喜怒未嘗¶
　　妄發聞人過常䕶諱之雖在軍旅手不釋卷門生¶
　　故吏每教以名分家素貧敝衣糲食終身晏若雅¶
<pb:KR2k0040_WYG_082-30a>¶
　　好推轂善類其掌軍務賞罰明信號令嚴整故所¶
　　至軍民為用至危急死生之際無一士有異志者¶
　　南渡後将相文武忠亮始終無瑕者仲徳一人而¶
　　已(富珠哩羅索語解見人物卷/原作索木魯婁室今譯改)¶
　　烏庫哩黑漢初以親軍入仕天興二年權知唐州¶
　　刺史行唐鄧帥府事宋兵攻城急惟裕州大城山¶
　　聶都統一軍五百人共守城城中糧盡人相食黑¶
　　漢殺其愛妄啖士士争殺其妻子馮總領欲降聶¶
<pb:KR2k0040_WYG_082-30b>¶
　　都統斬之馮之黨趙徹爾開門潜納宋軍黑漢率¶
　　軍巷戰見執不屈而死(蒙古語徹爾潔净也/原作醜兒今譯改)¶
　　完顔經實哀宗之奉御也系出始祖天興二年蔡¶
　　城破哀宗自縊於幽蘭軒經實焚之元兵突入左¶
　　右近侍皆走避經實留不去遂為元兵所執問之¶
　　經實曰吾君終於是吾俟火滅灰寒収瘞其骨耳¶
　　兵笑曰汝狂者耶身不能保而収爾君乎經實曰¶
　　吾君有天下十餘年身死社稷忍使暴露遺骸耶¶
<pb:KR2k0040_WYG_082-31a>¶
　　得瘞吾君寸斬不恨兵以告其帥帥布展曰此竒¶
　　男子也許之經實乃掇其餘燼裹以敝衾塟於汝¶
　　水之傍再拜號泣将赴汝水死軍士救止之後不知¶
　　所終(國語經實吟咏也原作絳山/布展原作奔盞今俱譯改)¶
　　完顔色埒黙哀宗縊於幽蘭軒權㸃檢内族以¶
　　君命召承御實嘉氏近侍局大使焦春和内侍局¶
　　殿頭宋珪赴上前曉以名分大義及侍從官巴良¶
　　弼阿勒錦文卿皆從死色埒黙遺言完顔經實使¶
<pb:KR2k0040_WYG_082-31b>¶
　　焚幽蘭軒乃自殺(色埒黙國語解見兵防卷原作/斜烈實嘉原作石盞今俱譯改)¶
　　趙慤女直人即兆齋氏訛為趙家遂以趙為姓仕¶
　　至威勝軍節度使死於王事諡忠愍長子良貴嵩¶
　　汝招討使良貴子讜許州兵官慤從子良材守太¶
　　原城破俱死焉後慤子良弼仕元奉使日本将行¶
　　奏請曰臣父兄四人死事於金乞命翰林臣文其¶
　　碑臣雖死絶域無感矣帝從其請(兆齋原作木/要甲今譯改)¶
欽定盛京通志卷八十二¶
