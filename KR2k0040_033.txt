# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:40.623180
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷二十九
<pb:KR2k0040_WYG_033-1a>¶
欽定四庫全書¶
欽定盛京通志卷二十九¶
　　　城池(一/)¶
　　奉天府各屬¶
　興京¶
　　　承徳縣¶
　　　遼陽州¶
　　　海城縣¶
<pb:KR2k0040_WYG_033-1b>¶
　　　盖平縣¶
　　　開原縣¶
　　　鐡嶺縣¶
　　　復州¶
　　　寜海縣¶
　　　岫巖縣¶
　　　鳳凰城¶
<pb:KR2k0040_WYG_033-2a>¶
欽定四庫全書¶
欽定盛京通志卷二十九¶
　　　城池¶
　　　(臣/)等謹案遼東西地自昔沿為郡國遼金以來¶
　　　升為上京中京東京建置諸城我¶
　國家營始豐垣崇墉峻列¶
皇上厪念¶
　留都重地發帑興修百雉巍峩金湯鞏固作億萬年¶
<pb:KR2k0040_WYG_033-2b>¶
　　　丕丕基永垂無極至於前代闉壘設衛防邉遺¶
　　　址所存掌故宜備臣等詳稽臚載謹志城池第¶
　　　十二¶
<pb:KR2k0040_WYG_033-3a>¶
　欽定四庫全書¶
　欽定盛京通志卷二十九¶
　　　　城池(一/)¶
　　　奉天府各屬¶
　　興京¶
　　　城池詳見¶
　　京城志其境内諸城堡及厯代舊有城址分列於後¶
　　(大清謹案志凡前代舊建城堡分設防禦者均列入/    一統)¶
<pb:KR2k0040_WYG_033-3b>¶
　　　　(古蹟今本志既分列城池一門凡厯代舊址可/考者俱附注於篇其古蹟止載郡縣舊存名目)¶
　　　　(及名勝/諸蹟)¶
　　　鄂多理城(在/)¶
　　(興京城東一千五百里為億萬世/本朝最初建都於此實)¶
(發祥重地事蹟謹詳載注及山川卷長白山注/    京城卷赫圖阿拉)　(鄂多理/)¶
　　　　(原作俄朶/里今譯改)¶
　　　古城(城西四里週圍一里一百二十步南一門建/置年月未詳相傳為)¶
(開國時六城之/        一)¶
<pb:KR2k0040_WYG_033-4a>¶
　　　事蹟¶
　　　謹稽¶
實録¶
興祖長子徳世庫居覺爾察地次子留闡居阿哈和洛地¶
　　　三子索長阿居和洛噶善地五子寶朗阿居尼瑪¶
　　　蘭地六子寶實居章嘉地分築五城與¶
景祖所居赫圖阿拉城相距近者五里逺者二十里兼稱¶
　　　寧古塔貝勒¶
<pb:KR2k0040_WYG_033-4b>¶
景祖長子禮敦英勇過人號巴圖魯時近地部落有碩色¶
　　　納者生九子俱强悍又有嘉瑚者生七子俱輕捷¶
　　　多力能身披重鎧連躍九牛¶
景祖第四子為¶
顯祖宣皇帝¶
顯祖嫡妃喜塔喇氏孕十三月而生¶
太祖髙皇帝天表玊立聲若洪鐘儀度威重舉止非常國¶
　　　人稱為¶
<pb:KR2k0040_WYG_033-5a>¶
聰睿貝勒¶
　　　薩爾滸城(薩爾滸國語解見奉天山川卷城西一/百二十里週圍三里南與東各一門西)¶
　　　　(南西北各一門外城週圍七里四面各一門乾/隆八年十九年)¶
　(皇上東巡有詩四十一年有/御製薩爾滸)¶
　(御製薩爾滸書事長篇四十三年有詩四十八年有/御製題薩爾滸十二韻薩爾滸再題)¶
　(御製薩爾滸題句詩俱恭載/天章門)¶
　　　事蹟¶
　　　謹稽¶
<pb:KR2k0040_WYG_033-5b>¶
實録天命五年十月自界藩遷於此城建軍民廬舍先是¶
　　　己未天命四年明集兵瀋陽號四十七萬分為四¶
　　　路劉綎康應乾督兵四萬合朝鮮兵出寛甸口馬¶
　　　林麻岩潘宗顔督兵四萬合葉赫兵出三岔口李¶
　　　如柏賀世賢閻鳴泰督兵六萬由清河出鴉鶻闗¶
　　　杜松王宣趙夢麟張銓督兵六萬由渾河出撫順¶
　　　闗期並趨我都城三月朔我西路偵卒遥見火光¶
　　　馳告而南路偵卒又以明兵逼境告¶
<pb:KR2k0040_WYG_033-6a>¶
太祖即於辰刻¶
親率貝勒大臣統城中兵出而¶
命大貝勒代善前行時偵卒又以明兵出清河路来告大¶
　　　貝勒曰清河之界道途偪仄﨑嶇兵未能驟至我¶
　　　兵惟先往撫順以逆敵兵遂過扎喀闗與大臣扈¶
　　　爾漢等集兵以待時¶
太宗文皇帝稱四貝勒以祀事後至謂大貝勒曰界藩山¶
　　　上我築城夫役在焉山雖險倘明之将帥不惜士¶
<pb:KR2k0040_WYG_033-6b>¶
　　　卒奮力攻之陷夫役奈何我兵宜急進以安夫役¶
　　　之心大貝勒等善是言下令軍士盡擐甲日過午¶
　　　至太蘭岡大貝勒及扈爾漢欲駐兵隐僻地¶
四貝勒艴然曰正宜耀兵列陣明示敵人壮我夫役士卒¶
　　　之膽俾并力以戰何故令兵立隐僻地耶大臣額¶
　　　亦都曰¶
貝勒之言是也我兵堂堂正正以向敵人遂督衆兵赴界¶
　　　藩對明兵營列陣初衆貝勒兵未至我國防衛築¶
<pb:KR2k0040_WYG_033-7a>¶
　　　城夫役之兵僅四百人伏薩爾滸谷口伺明兵過¶
　　　半躡擊至界藩渡口與築城夫役合據吉林崖杜¶
　　　松結營薩爾滸山分兵圍吉林崖我兵四百率衆¶
　　　夫役下擊一戰而斬明兵百人及大貝勒¶
四貝勒至見明兵攻吉林崖者約二萬人又一軍列薩爾¶
　　　滸山巔乃議増千人往助四百兵於吉林崖俾自¶
　　　上馳下衝擊以右翼四旗兵夾攻其薩爾滸山之¶
　　　兵以左翼四旗兵當之遂遣兵千人登吉林崖¶
<pb:KR2k0040_WYG_033-7b>¶
太祖至問貝勒等破敵䇿具以前議告¶
太祖諭先破薩爾滸山所駐兵是時我國近都城之兵乗¶
　　　善馬者先至乗駑馬者後至其數十里外者尚未¶
　　　至於是合六旗兵進攻薩爾滸山明兵列陣發鎗¶
　　　礟我兵仰而射之奮力衝撃不移時破其營壘死¶
　　　者相枕藉而所遣助吉林崖之兵自山馳下衝撃¶
　　　右翼二旗兵渡河直前夾擊明兵之在界藩山者¶
　　　短刃相接我兵縱横馳突無不一當百遂大破其¶
<pb:KR2k0040_WYG_033-8a>¶
　　　衆明總兵杜松王宣趙夢麟等皆没於陣横屍亘¶
　　　野血流成渠其旗幟器械及士卒死者蔽渾河而¶
　　　下如流澌焉追奔逐北二十餘里至碩欽山時已¶
　　　昏軍士沿途搜勦者又無數是夜明總兵馬林營¶
　　　於尚間崖掘壕嚴斥堠鳴金鼓自衛我兵見之乗¶
　　　夜馳告大貝勒代善翼旦大貝勒以三百餘騎馳¶
　　　往馬林方拔營行見大貝勒兵至退回結方營環¶
　　　營掘壕三匝列火器俾習火器者立壕外繼列騎¶
<pb:KR2k0040_WYG_033-8b>¶
　　　兵以俟又開原道潘宗顔一軍距西三里外營斐¶
　　　芬山大貝勒見之遣人馳告¶
太祖時我國逺路之兵亦陸續至與大貝勒兵合明總兵¶
　　　杜松之後營遊擊龔念遂李希泌統步騎萬人駕¶
　　　大車持堅楯營於斡琿鄂謨地環營掘壕外列火¶
　　　器¶
太祖見之與¶
四貝勒率兵不滿千人分其半下馬步戰明兵發火器拒¶
<pb:KR2k0040_WYG_033-9a>¶
　　　敵¶
四貝勒引騎兵奮勇衝入步兵繼進遂斫其車破其楯明¶
　　　兵大敗龔念遂李希泌皆陣没焉㑹大貝勒使至¶
　　　以明兵營尚閒崖告¶
太祖不待¶
四貝勒兵引侍從數人往日中至其地見明兵四萬布列¶
諭趣我軍先據山巔向下摶擊衆兵方欲登山而馬林營¶
　　　内之兵與壕外兵合¶
<pb:KR2k0040_WYG_033-9b>¶
太祖曰是将與我戰也我兵且勿登山宜下馬步戰¶
命大貝勒往諭時左二旗兵下馬者方四五十人而明兵¶
　　　已自西突至大貝勒言於¶
太祖曰兵已至矣即怒馬迎戰直入其陣二貝勒阿敏三¶
　　　貝勒莽古爾泰與衆台吉等各鼓勇奮進遂敗明¶
　　　兵斬首捕鹵過當方戰時我六旗兵見之不及布¶
　　　列行陣人自為戰前後弗相待縱馬飛馳直逼明¶
　　　營明兵發鳥鎗巨礟我兵衝突縱撃飛矢利刅所¶
<pb:KR2k0040_WYG_033-10a>¶
　　　向無前明兵不能支又大敗遁走我兵乗勝追撃¶
　　　明副将麻岩及大小將士皆陣没總兵馬林僅以¶
　　　身免滅跡掃塵案角隴種尚間崖下河水為之盡¶
　　　赤¶
太祖復集軍士馳往斐芬山攻潘宗顔軍令我兵之半下¶
　　　馬仰山而攻宗顔兵約萬人以楯遮蔽連發火器¶
　　　我兵突入摧其楯遂破之宗顔全軍盡没葉赫貝¶
　　　勒錦台什布揚古引兵助明至開原中固城聞明¶
<pb:KR2k0040_WYG_033-10b>¶
　　　兵敗大驚而遁是日¶
太祖收全軍至固勒班地駐營而明兵由南路進者已近¶
　　　逼都城¶
太祖命大臣扈爾漢先率兵千人往禦翼旦復¶
命二貝勒阿敏率兵二千繼之¶
太祖率衆貝勒大臣還軍至界藩行祭纛告¶
天禮大貝勒代善請曰吾先歸從二十騎㣲行探信祀畢¶
上徐來¶
<pb:KR2k0040_WYG_033-11a>¶
太祖許諾三貝勒莽古爾泰亦相繼行¶
四貝勒請以俱往¶
太祖曰汝兄㣲行往探汝隨吾後行¶
四貝勒曰兄獨往吾留此未安也遂亦行日暮大貝勒回¶
　　　至都城詣¶
　　内庭慰告曰撫順開原二路敵兵已斬戮盡南來兵¶
　　　已遣将往禦我待¶
父皇命當即往破之復出城十五里迎於大屯之野¶
<pb:KR2k0040_WYG_033-11b>¶
太祖自界藩申刻起行五更還都城平明¶
命大貝勒三貝勒¶
四貝勒統軍士禦明總兵劉綎留兵四千於都城待明總¶
　　　兵李如柏副将賀世賢等之兵初劉綎兵出寛甸¶
　　　進棟鄂路我居民避匿深山茂林中劉綎悉焚其¶
　　　柵寨殺其孱弱我駐防官託保額爾訥額赫率五¶
　　　百兵迎敵劉綎兵圍之數重額爾訥額赫死之并¶
　　　傷我卒五十人託保引餘兵與扈爾漢合扈爾漢¶
<pb:KR2k0040_WYG_033-12a>¶
　　　伏兵山隘以待巳刻大貝勒三貝勒¶
四貝勒引兵甫出瓦爾喀什窝集劉綎遣精鋭萬人前掠¶
　　　将趨登阿布達哩岡列陣大貝勒欲引兵先登馳¶
　　　下擊之¶
四貝勒曰兄統衆軍留此相機為援吾先督兵登岡自上¶
　　　下撃之大貝勒曰善吾引左翼兵出其西汝引右¶
　　　翼兵登山俾將士下擊汝立後督視勿違吾言輒¶
　　　輕身入也¶
<pb:KR2k0040_WYG_033-12b>¶
四貝勒遂率右翼兵往先引精鋭三十人超出衆軍前自¶
　　　山馳下奮撃之兵力交接戰甚酣後軍隨至衝突¶
　　　而入大貝勒又率左翼兵自山西至夾攻之明兵¶
　　　萬人敗潰¶
四貝勒乗勢追撃與劉綎後隊兩營兵遇綎倉卒不及陣¶
四貝勒縱兵奮擊殱其兩營兵萬人劉綎戰死是時明海¶
　　　盖道康應乾步兵合朝鮮兵營於富察之野其兵¶
　　　執筤筅長鎗被籐甲皮甲朝鮮兵被紙甲其胄以¶
<pb:KR2k0040_WYG_033-13a>¶
　　　栁條為之火器層疊列待¶
四貝勒既破劉綎兵方駐軍衆貝勒皆至遂復督兵進攻¶
　　　敵競發火器忽大風驟作走石揚沙烟塵反撲敵¶
　　　營昏㝠晝晦我軍乗之飛矢雨發又大破之應乾¶
　　　遁去其兵二萬殱焉先是二貝勒阿敏偕扈爾漢¶
　　　前行遇明逰撃喬一琦兵擊敗之一琦收殘卒奔¶
　　　固拉庫崖朝鮮都元帥姜功烈營衆貝勒復整兵¶
　　　攻之姜功烈知明兵敗大驚遂按兵偃旗幟遣通¶
<pb:KR2k0040_WYG_033-13b>¶
　　　事執旗來告曰此來非吾願也昔倭侵我國賴明¶
　　　助我獲退倭兵今以徳報之故奉調至此我兵之¶
　　　在明行間者已被爾殺明兵逃匿於我者止逰擊¶
　　　一人及所從軍士而已當執之以獻大貝勒與二¶
　　　貝勒三貝勒¶
四貝勒定議乃曰爾等降先令主将來否則必戰姜功烈¶
　　　先令副元帥來降盡執明兵擲於山下付我明逰¶
　　　撃&KR1324;一琦自縊死翼日姜功烈率兵五千下山降¶
<pb:KR2k0040_WYG_033-14a>¶
　　衆貝勒宴勞之送詣都城時明經畧楊鎬駐瀋陽¶
　　　聞三路兵敗大驚急檄總兵李如柏副將賀世賢¶
　　　等回兵如柏等自呼蘭路遁歸我哨兵二十人見¶
　　　之據山上鳴螺繫帽弓弰揮之作招集大兵状已¶
　　　而呼噪下撃殺四十人獲馬五十匹明兵奪路而¶
　　　逃相蹂踐死者復千餘人是役也明兵雲集遼瀋¶
　　　又招合朝鮮葉赫分路來侵五日之間悉被我軍¶
　　　破滅其宿将重臣暴骸骨於外士卒死者不啻十¶
<pb:KR2k0040_WYG_033-14b>¶
　　　餘萬我士卒僅損二百人大軍駐南路三日籍所¶
　　　俘獲人馬輜重鎧仗而還¶
　　　老城(城南八里週圍十一里六十步門四城内西/有小城週圍二里一百二十步門二城内東)¶
　　(堂子有圍一里九十八步城外有郭自城北至城西/    週)¶
(太祖髙皇南共九里九十步亦有四門我遷都/        帝丁亥年築此城癸夘年自此)¶
　　(興京/)¶
　　　鹻厰新城(城南一百四十八里週圍一百十步西/南一門)¶
　　(本朝天聰七/    年築)¶
<pb:KR2k0040_WYG_033-15a>¶
　　　界藩城(城西北一百二十里在鐵背山上週圍一/里東一門又一小城週圍一百八十步西)¶
　　(本朝一門三年我/    天命)¶
(太祖髙皇帝取撫順自築城居之/    興京遷至此依山)　(城之南即界藩渡口/)¶
　　　事蹟¶
　　　謹稽¶
實録嵗甲申明神宗十二年六月¶
太祖率兵攻瑪爾墩寨其寨主納申奔界藩十三年二月¶
太祖率披甲之士二十五卒五十畧界藩寨寨内人覺之遂¶
<pb:KR2k0040_WYG_033-15b>¶
　　　回兵界藩等四城之主合兵追襲至太蘭岡之野¶
太祖單騎回斬納申射巴穆尼斃之遂引歸不遺一騎四¶
　　　月¶
太祖征哲陳部界藩等五城聞之集兵八百整陳以待¶
太祖敗其衆又追至界藩險隘吉林崖立其巔見敗兵十¶
　　　五人趋岡¶
太祖射前至一人貫其脊而殪餘悉墜崖死乃收軍還天¶
　　　命三年五月¶
<pb:KR2k0040_WYG_033-16a>¶
太祖令築城界藩居之四年二月命夫役一萬五千赴界¶
　　　藩城騎兵四百衛之三月既敗明四路兵於薩爾¶
　　　滸阿布達哩岡等處殱杜松劉綎等四月¶
太祖遂諭諸王大臣宜於近邉之地牧馬屯田築城界藩¶
　　　設兵守禦以衛農人於是¶
太祖西行示築城基址六月破開原班師¶
太祖諭貝勒諸臣即於界藩築城以居遂駐¶
蹕焉是月所建宫室皆成¶
<pb:KR2k0040_WYG_033-16b>¶
　　興京界内厯代舊有城址¶
　　　髙麗舊城(城南一百二十里週圍三里三十步南/與西各一門  城西曰鍾家河村小峪)¶
　　　　(里又西曰/一堵牆)¶
　　　鹻厰舊城(城南一百四十六里週圍二里九十步/南與西各一門  以上二城建置年月)¶
　　　　(無/考)¶
　　　章嘉城(城東北三十餘里北曰/歡寨西曰瑪前寨)¶
　　興京界内諸堡¶
　　　清河堡(城西南一百六十里週圍四里一百八十/步門四又北有堡曰鎮静堡我)¶
<pb:KR2k0040_WYG_033-17a>¶
(太祖髙皇帝壬戌/      年撫降之)¶
　　　事蹟¶
　　　謹稽¶
實録明神宗十六年我¶
太祖始於清河闗口互市天命三年秋七月¶
太祖統大兵進鴉鶻闗圍清河堡明副将鄒儲賢以兵一¶
　　　萬固守城上礟手約千餘一時競發滚木矢石齊¶
　　　下我軍樹雲梯不避鋒刅飛躍而上明兵皆潰遂¶
<pb:KR2k0040_WYG_033-17b>¶
　　　抜其城鄒儲賢及兵萬人盡殱焉其一堵牆鹻厰¶
　　　二城官民皆棄城遁大軍遂趋遼東行二日復還¶
　　　軍毁一堵牆鹻厰二城盡遷其糧榖而還¶
　　　山羊峪堡(城西南一百九十五里週圍一里一百/四十步南一門西有小堡曰景家堡)¶
　　　瑪哈丹堡(瑪哈丹䝉古語解見彊域形勝卷城西/南二百十里週圍二里一百三十四步)¶
　　　　(東南二門南闗一城週圍一里一百四十步東/西二門我)¶
(太祖髙皇帝於戊午年征明撫降之仍設汛焉以上諸堡/        今皆為)¶
　　(興京城守駐防/    分汛地)¶
<pb:KR2k0040_WYG_033-18a>¶
　　　奉天府¶
　　　府城即¶
　　盛京城詳載¶
　　京城志其各州縣界内¶
　　本朝初所築城堡及厯代城址分注於後¶
　　　　承徳縣(附郭詳載/)¶
　　(京城志並詳古/      蹟卷注)¶
　　　撫西城(城東八十里舊名撫順城明洪武二十一/年設千户所亦曰撫順関其城週圍一里)¶
<pb:KR2k0040_WYG_033-18b>¶
　　　　(七百三十六步池深一丈濶二丈門二今則週圍/三里東南北三門盖明初為千戸所後改為鎮)¶
　　(本朝城時重修也年設章京駐防乾隆四十三年奉/    康熈二十九)¶
　(㫖重修四十八年有/御製撫順城詩恭載)¶
　(天章門/)¶
　　　事蹟¶
　　　謹稽¶
實録明神宗十六年我¶
太祖始於撫順清河靉陽寛甸四闗口互市以裕財源自¶
<pb:KR2k0040_WYG_033-19a>¶
　　　此國富民殷云天命三年四月壬寅¶
太祖率步騎兵二萬征明臨行書七大恨告¶
天是夕大兵至古哷地駐營翼旦分兩路以進令左四旗¶
　　　兵取東州瑪根丹二處¶
太祖與諸貝勒率右四旗兵及八旗䕶軍至斡琿鄂謨地¶
　　　駐營是晚㣲雨隂晴不定¶
太祖欲還軍大貝勒代善曰我與明和好久矣因其不道¶
　　　是以興師今既臨其境若遽旋師将與明復修和¶
<pb:KR2k0040_WYG_033-19b>¶
　　　好乎抑相仇怨乎興兵之名誰能隐之天雖雨吾¶
　　　之軍士皆有禦雨之衣所用弓矢亦有備雨之具¶
　　　更有何物慮霑濕耶且¶
天降此雨以懈明邉将之心使我進兵正出其不意耳是¶
　　　雨利於我不利於彼也¶
太祖善其言遂於亥刻進兵天忽晴霽月色如晝大軍分¶
　　　隊星馳隊伍綿亘百里黎明圍撫順城執一人令¶
　　　特書以¶
<pb:KR2k0040_WYG_033-20a>¶
諭逰撃李永芳永芳得書冠帶立城南門上言納欵事仍¶
　　　令軍士治守具我兵見之樹雲梯不移時登其城¶
　　　永芳乃冠帶下馬匍伏¶
太祖於馬上以禮答之其城中人誡令勿殺並撫輯之於¶
　　　是撫順東州瑪哈丹三城及臺堡寨共五百餘悉¶
　　　下乃令諸将各營於所至之地¶
太祖駐蹕撫順城明日留兵四千毁其城¶
太祖率諸貝勒還至嘉班駐營論功行賞以俘獲人口牲¶
<pb:KR2k0040_WYG_033-20b>¶
　　　畜分給之編降民為一千户時有山東山西江南¶
　　　浙江來撫順城貿易者十六人皆厚給貲費書七¶
　　　大恨之言付之遣還即以毁城兵四千䕶降民及¶
　　　所獲人口以歸¶
太祖與諸貝勒合兵四萬出明邉境行二十里将駐營謝¶
　　　哩甸明廣寧總兵張承廕遼陽副将頗廷相海州¶
　　　叅将蒲世芳率兵一萬來追偵者以告¶
太祖遂率大軍前進明兵據山之險分營為三掘壕引火¶
<pb:KR2k0040_WYG_033-21a>¶
　　　器以待及兩軍以拒我八旗兵奮勇擊射初風自¶
　　　西起忽反風塵沙轉向敵營我軍乗勢衝入明兵¶
　　　不能支遂潰破其三營死者相枕藉陣斬總兵張¶
　　　承廕副将頗廷相叅将蒲世芳逰撃梁汝貴等追¶
　　　撃四十里而還獲馬九千匹甲七千副兵杖器械¶
　　　不可勝計明兵逃者十無一二我兵止損二人諸¶
　　　貝勒大臣奮勇先進者論其功之大小軍士被傷¶
　　　者按其傷之輕重分别賞賚有差¶
<pb:KR2k0040_WYG_033-21b>¶
駕還都城¶
命安輯從歸降民千户父子兄弟夫婦毋令失所有親戚¶
　　　奴僕自陣中失散者盡察給之並給以田廬牛馬¶
　　　衣糧畜産器皿仍依明制設大小官属令李永芳¶
　　　統轄¶
　　　　承徳縣界内厯代舊有城址¶
　　　十里河城(城南六十里週圍一里一百三十步南/一門明時設兵防守稱虎皮驛我)¶
(太祖髙皇帝辛酉年征明/        撫降之今栽)¶
<pb:KR2k0040_WYG_033-22a>¶
　　　蒲河城(城北四十里明設千户所于此城週圍七/百二十五丈池深一丈濶二丈門二乃遼)¶
(太祖髙皇東十八城之一我降之今裁/        帝辛酉年征明撫)　(城西曰箭匠屯/)¶
　　　　(望望屯/小新屯)¶
　　　威寧營城(城東南一百里週圍四里東西二門明/時築城置鈇場百户所於此我)¶
(太祖髙皇帝辛酉年征明/        撫降之今裁)¶
　　　武靖營城(城西南五十里週圍一里一百五十步/南一門東即虎皮驛明時設兵防守舊)¶
(太祖髙皇志誤為烏金營我降之我/        帝辛酉年征明撫)¶
(太宗文皇帝追明總兵朱萬良至此大破之即其地也今/        裁  營西曰蘇家衛郎家地蘇柯寨東南曰五)¶
<pb:KR2k0040_WYG_033-22b>¶
　　　　(里堡/屯臺)¶
　　　得勝營城(城西南五十餘里週圍一里明時為軍/士屯戍之所今栽  以上諸城皆明時)¶
　　　　(舊/址)¶
　　　章義城(城西南七十里週圍二里一百七十二步/東南門各一即金時章義縣故址今圮詳)¶
　　　　(見古蹟郡縣注我城西南曰小烏拉屯長灘屯/又南曰長勝堡)¶
(太祖髙皇帝辛酉年征明撫降之又西曰西平堡/        壬戌年征明撫降之又北曰平安堡)¶
　　　北豐城(城西北隅後漢末公孫度據遼東置城于/此謂之豐城司馬懿伐遼東豐人南徙青)¶
　　　　(齊其留者曰北/豐今城圮無存)¶
<pb:KR2k0040_WYG_033-23a>¶
　　　　承徳縣界内諸堡舖¶
　　　沙嶺堡(城西四十里週圍一里半東南二門即明/之沙嶺墩  堡東南曰寗官屯河湾屯)¶
　　　净烟堡(城西六十里週圍半里南一門即明之静/逺堡我)¶
(太祖髙皇帝辛酉年征明撫降之舊堡西/        曰翟家堡艾家堡北接  邉站)¶
　　　川盛堡(城北三/十里)¶
　　　平洛堡(城北四/十里)¶
　　　奉集堡(城東南四十五里週圍四里南一門/即奉即縣故址詳見古蹟郡縣注)¶
　　　事蹟¶
<pb:KR2k0040_WYG_033-23b>¶
　　　謹稽¶
實録天命六年二月癸丑¶
太祖率貝勒諸臣統大軍分八路畧明奉集堡明守城總¶
　　　兵李秉誠聞之引三千騎出城六里駐營遣兵二¶
　　　百人來偵遇我左翼兵兩路馳擊敗之至山嶺下¶
　　　有明兵結為方陣見我兵至遂拔營遁我兵尾擊¶
　　　之明兵兩路敗遁我兵追擊奮射之抵濠岸而還¶
太祖統大兵離城北三里駐蹕髙岡時右翼兵亦至日午¶
<pb:KR2k0040_WYG_033-24a>¶
　　　有厮飬卒來告明兵可二百人去此不逺¶
太祖令貝勒大臣等率右翼兵搜𠞰同台吉徳格類岳託¶
　　　碩託撃敗明二百兵追至李秉誠屯兵處其衆二¶
　　　千皆潰遁¶
四貝勒别引䕶軍至黄山明副将朱萬良駐營其地見我¶
　　　軍勢盛不敢抗亦拔營遁¶
四貝勒追至武靖營而還與分路敗敵諸将士同歸大營¶
太祖論功行賞遂班師三月遼陽既下奉集堡官民俱降¶
<pb:KR2k0040_WYG_033-24b>¶
　　　大堡(城東南八十五里週圍四里南北二門亦名/古堡為承徳遼陽分界處又有四一在城東)¶
　　　　(南二十里週圍二里二百步東西二門一在城/西北五十里一在城西北九十里一在城北四)¶
　　(國初十五里相傳皆/    時分防舊堡)¶
　　　東州堡(城東南一百十里週圍四里六十步東西/二門為奉天将軍所轄界我)¶
(太祖髙皇帝戊午年征明撫降之今設/        汛焉  堡北曰官屯大官屯)¶
　　　剌榆坨堡(城西南一百二十里週圍一/里一百二十四步西南二門)¶
　　　惠逺堡(城東北九十里週圍二里/南一門北曰三坌堡我)¶
(太祖髙皇帝戊午年征/        明撫降之)¶
<pb:KR2k0040_WYG_033-25a>¶
　　　十方寺堡(城西北九十里週圍二里其東南曰上/榆林堡皆我)¶
(太祖髙皇帝辛酉年征明撫降之今設汛焉/          堡北曰嚴千户站堡西曰舊㙮)¶
　　　遼濱塔堡(城西北一百里週/圍一里南一門)¶
　　　白塔舖(城南二十里週圍二里分以上諸/堡舖皆奉天将軍駐防  汛地)¶
　　　事蹟¶
　　　謹稽¶
實録天命六年三月明總兵李秉誠朱萬良姜弼領騎兵¶
　　　三萬來援瀋陽營於白塔舖遣兵一千為前探我¶
<pb:KR2k0040_WYG_033-25b>¶
　　　國雅遜亦率精鋭往偵明兵前進雅遜遂走明兵¶
　　　施放鳥鎗遥追¶
太祖聞之大怒欲親統兵前往¶
四貝勒趋前勸止而自請行遂領䕶軍疾馳迎戰明兵潰¶
　　　奔掩撃至白塔舖又見三總兵統衆布陣¶
四貝勒不待後軍至即率百騎進撃李秉誠朱萬良姜弼¶
　　　皆敗遁正追撃時大貝勒代善台吉岳託亦至同¶
　　　追四十里斬首三千餘級¶
<pb:KR2k0040_WYG_033-26a>¶
　　　　遼陽州¶
　　　州城即明遼東都司城也洪武五年都指揮馬雲¶
　　　葉旺因元遺址修築週圍十六里有竒門六十六¶
　　　年都指揮潘敬展築東城迤北又築土城永樂十¶
　　　四年都指揮王真復改築北城南北一里東西四¶
　　　里門二合之共週圍二十四里二百八十五步髙¶
　　　三丈三尺池深一丈五尺門九南二西一東二東¶
　　　北一外東西北各一乾隆四十三年奉¶
<pb:KR2k0040_WYG_033-26b>¶
　㫖估勘舊址重修¶
　　　事蹟¶
　　　謹稽¶
實録天命六年三月庚申¶
太祖集貝勒大臣議曰瀋陽已拔宜乗勢長驅以取遼陽¶
　　　議定即進兵遼陽城守官聞我兵至守禦甚嚴辛¶
　　　酉日午我兵至城東南渡河未竟偵卒馳告城西¶
　　　北有兵至¶
<pb:KR2k0040_WYG_033-27a>¶
太祖統左翼兵先往明總兵李懐信侯世禄蔡國柱姜弼¶
　　　童仲貴等率兵五萬出城五里結陣¶
太祖命左翼四旗撃其左時¶
四貝勒引精鋭至欲進戰¶
太祖止之曰吾已令左翼兵往撃汝勿前進可率右翼兵¶
　　　駐城旁覘之¶
四貝勒力請曰令後至二紅旗兵留城旁覘視可也言畢¶
　　　遂領䕶軍前進¶
<pb:KR2k0040_WYG_033-27b>¶
太祖命台吉阿濟格勸止之¶
四貝勒堅意行¶
太祖遣二黄旗䕶軍往助¶
四貝勒引軍衝入明營明兵發礟接戰擊敗之左翼兵亦¶
　　　至兩軍夾攻明兵大亂奔潰乗勝追擊六十里至¶
　　　鞍山乃還當接戰時有明兵從遼陽西関出適城¶
　　　旁兩紅旗兵見而撃之明兵争入城人馬自相蹂¶
　　　踐死者相枕藉㑹暮乃收兵距城南七里駐營壬¶
<pb:KR2k0040_WYG_033-28a>¶
　　　戌¶
上親率右翼兵破明步騎三萬於東門外令左翼兵奪橋¶
　　　先登西城是夜城中舉火列炬戰達旦道員牛維¶
　　　曜髙出邢慎言胡嘉棟户部郎中傳國及軍民等¶
　　　縋城而遁平旦明兵拒戰復大敗我右翼兵亦登¶
　　　城八旗同集一處沿城搜勦明經畧袁應泰在城¶
　　　東北鎮逺樓督戰見城破遂舉火焚樓而死分守¶
　　　道何廷魁率妻子投井死監軍道崔儒秀自縊總¶
<pb:KR2k0040_WYG_033-28b>¶
　　　兵朱萬良副将梁仲善叅将王豸房承勲遊擊李¶
　　　尚義張䋲武都司徐國全王宗盛守備李廷榦等¶
　　　俱戰殁闔城結綵焚香以黄紙書萬嵗牌備乗輿¶
　　　迎¶
上日正午大張鼓吹導引入城百姓夾道俯伏皆呼萬嵗¶
　　　是日¶
駐蹕遼陽城衆勸監軍道張銓降堅不從以其言奏之¶
太祖曰彼若知天命來歸宜優禮遇之今戰而被擒生又¶
<pb:KR2k0040_WYG_033-29a>¶
　　　非其所願以願死之人而我養之豈肯為我用耶¶
　　　宜賜死以遂其志¶
四貝勒惜銓尚欲生之反復開導不從乃使人縊而葬之¶
　　　遼陽既下河東之三河堡長寧堡長勝堡長永堡¶
　　　静逺堡鎮西堡慶雲堡鎮北堡威逺堡静安堡靉¶
　　　陽堡湯站堡鎮東堡奉集堡穆家堡險山堡鹽場¶
　　　堡紅嘴堡歸服堡孤山驛虎皮驛鞍山驛石河驛¶
　　　威寧營武靖營上榆林十方寺丁字泊宋家泊甜¶
<pb:KR2k0040_WYG_033-29b>¶
　　　水站殷家荘薩馬吉永寧監五十寨古城草河新¶
　　　甸寛甸大甸永甸長甸鎮江鳯凰蒲河懿路范河¶
　　　中固熊岳欒固岫岩黄骨島青苔峪海州耀州盖¶
　　　州復州金州大小七十餘城官民俱薙髪降丙寅¶
　　　釋遼陽繫獄官民其奪職間住之官悉還職設遊¶
　　　撃八員都司二員以理其事論克城先登力戰諸¶
　　　将士功行賞畢發帑銀布帛大賚總兵以下各官¶
　　　及衆士卒有差¶
<pb:KR2k0040_WYG_033-30a>¶
太祖召集貝勒諸臣議曰¶
上天眷我授以遼陽今将移居此城耶抑仍還國耶貝勒¶
　　　諸臣俱以還都城對¶
太祖以此地乃明及朝鮮䝉古接壌要害之區宜即居之¶
　　　貝勒諸臣皆曰善遂定議遷都命遼陽官民移居¶
　　　北城闗廂其南大城則¶
上與貝勒諸臣及将士居之¶
　　　東京城(城東北八里修建年/月俱詳載  京城志)¶
<pb:KR2k0040_WYG_033-30b>¶
　　　　遼陽州界内厯代舊有城址¶
　　　船城(城西六十里週圍一里二百八十/步南有一門相傳為元時養鷹處)¶
　　　髙麗城(城東南隅相𫝊髙麗據遼東時建俗/稱髙麗營即明時設定遼中衛處)¶
　　　巖州城(城東北五十七里在石城山上週圍四里/門一即金時岩州舊址詳見古蹟郡縣注)¶
　　　　遼陽州界内諸堡寨¶
　　　黄泥窪堡(城西五十五里週圍二里/門一其西北曰留二堡)¶
　　　爛泥舖堡(城北三十五里週/圍六十四步門一)¶
　　　八里荘堡(城西南八里週圍一/里一百四十步門一)¶
<pb:KR2k0040_WYG_033-31a>¶
　　首山堡(城西南十五里以近首山而/名週圍三百五十二步門一)¶
　　沙河堡(城西南三十里週圍一/里五十六步南北二門)¶
　　長店舖堡(城西南五十里週圍/三百二步南一門)¶
　　唐馬寨堡(城西南七十里週圍/二里四十步南一門)¶
　　烟狼寨(城西三十七里防以上諸/堡寨皆遼陽駐  分汛地)¶
　　　海城縣¶
　　縣城即明海州衛舊係土城明洪武九年指揮劉¶
　　成等甃築週圍六里五十三步有竒髙三丈四尺¶
<pb:KR2k0040_WYG_033-31b>¶
　　門四東曰鎮武南曰廣威西曰臨清北曰來逺池¶
　　深一丈一尺廣三丈五尺後城毁池淤¶
　本朝天命八年即舊城東南隅建新城週圍二里一¶
　　百七十六步増建一門縣治仍設於舊城内乾隆¶
　　四十三年奉¶
㫖重修¶
　　牛荘城(城西四十里明置驛於此城週圍二里九/十三步門三東曰徳盛西曰外攘北曰福)¶
　(本朝勝命八年重建設掌印章京駐防康熈二十一/    天)¶
<pb:KR2k0040_WYG_033-32a>¶
　　　　(年添設巡檢分駐東城西為海消湾/又西南曰東昌堡  曰瞻札綏薩屯)¶
　　　耀州城(城西南六十里週圍二里三百步南北二/門)¶
　　(本朝初修築大将揚古利守此曽敗明将毛文龍兵/    事蹟謹載鎮江堡下餘詳見古蹟  城西曰夏)¶
　　　　(家屯西南曰博羅衛又西南曰/田家屯留名屯北曰䕶荘屯)¶
　　　　海城縣界内厯代舊有城址¶
　　　鞍山驛城(城北六十里週圍一里二百四步門二/明洪武二十年設驛神宗六年建城今)¶
　　　　(圮南城東曰里科薩屯/稍  即鞍山温水河)¶
　　　事蹟¶
<pb:KR2k0040_WYG_033-32b>¶
　　　謹稽¶
實録天命十一年夏五月明将遣兵侵鞍山驛守将巴布¶
　　　泰率兵撃敗之斬級千餘擒逰撃李良美¶
　　　　海城縣界内諸堡¶
　　　夜深堡(城西五十里週/圍六十步門二)¶
　　　三河堡(城西六十里週圍一里六十步南北二門/俗呼馬圏子堡東北曰穆家堡我)¶
(太祖髙皇帝辛酉年征/        明皆撫降之)¶
　　　土河堡(城北十五里週圍/一里七步門二)¶
<pb:KR2k0040_WYG_033-33a>¶
　　　甘泉堡(城北三十里週圍一/里九十六步門二)¶
　　　太平堡(城西南七十里週圍九十/八步門一俗名青城子)¶
　　　大官堡(城西南九十里週圍/一百八十步門一)¶
　　　新開河堡(城西北四十里週圍一里/二百九十四步東南二門)¶
　　　鐵石堡(城西北七十里週圍一里二百八十步/門一  以上諸堡皆牛荘駐防分汛地)¶
　　　　葢平縣¶
　　　縣城即明盖州衛城也洪武五年指揮呉玉因舊¶
　　　土城修築九年展拓南面甃築週圍七里三步髙¶
<pb:KR2k0040_WYG_033-33b>¶
　　　一丈五尺門三東曰順清南曰廣恩西曰寧海鐘¶
　　　鼓樓在城中衢池深一丈五尺廣一丈八尺乾隆¶
　　　四十三年奉¶
　㫖重修¶
　　　熊岳城(城西南六十里即熊岳縣故址週圍三里/九十九步南北二門我)¶
(太祖髙皇帝辛酉年征明撫降之初置城守尉章京駐防/        雍正五年移奉天副都統一員鎮守于此兼轄)¶
　(㫖重修復州寕海岫岩鳯凰城等處乾隆四十三年奉/      餘詳見古蹟郡縣注  城北曰伯家寨西曰郭)¶
　　　　(家/屯)¶
<pb:KR2k0040_WYG_033-34a>¶
　　　盖平縣界内厯代舊有城址¶
　　新岫巖城(城東二百四十里週圍一百步門/一今圮又東十里有舊岫巖城)¶
　　古城(城南六十里週圍八十五步今圯/  以上二城建自何代皆無考)¶
　　　盖平縣界内諸堡¶
　　頂山堡(城南五十里週/圍一里十五步)¶
　　歸州堡(城南九十里週圍一里八十八步即/遼時歸州城故址詳見古蹟郡縣注)¶
　　鐵嶺屯堡(城北五十五里週/圍一百九十步)¶
　　白家寨堡(城東北五十五里週/圍一百三十五步)¶
<pb:KR2k0040_WYG_033-34b>¶
　　湯池堡(城東北六十里週圍一百二十步/  以上諸堡皆盖平駐防分汛地)¶
　　　開原縣¶
　　縣城本元開元路地明洪武二十二年設三萬衛¶
　　二十五年設遼海衛因舊土城之東甃築週圍十¶
　　三里二十步髙三丈五尺門四東曰陽和西曰慶¶
　　雲南曰迎恩北曰安逺角樓四鼓樓在中街池深¶
　　一丈廣四丈乾隆四十三年奉¶
㫖重修¶
<pb:KR2k0040_WYG_033-35a>¶
　　　事蹟¶
　　　謹稽¶
實録天命四年夏六月¶
太祖統師四萬征明開原行三日大雨河漲道濘渡口水¶
　　　溢軍行未便¶
諭貝勒大臣先進兵瀋陽以疑之遂發兵百人向瀋陽殺¶
　　　三十餘人擒二十人而還使人偵視開原無雨道¶
　　　不濘河水可濟¶
<pb:KR2k0040_WYG_033-35b>¶
太祖乃率大軍進薄開原城下明總兵馬林副将于化龍¶
　　　權開原道事推官鄭之範叅将髙貞逰撃于守志¶
　　　守備何懋官等嬰城固守城上少列兵餘皆陳四¶
　　　門外我兵設楯梯進攻而以偏師掩撃東門外所¶
　　　陳兵敗之明兵争入城填擁於門我兵奪門摶戰¶
　　　而攻城之兵雲梯未布即踰城入城上兵四面皆¶
　　　潰城外三面兵見城破驚竄我兵據門堵禦壕不¶
　　　得渡盡殱之鄭之範先遁得脱馬林于化龍髙貞¶
<pb:KR2k0040_WYG_033-36a>¶
　　　于守志何懋官皆陣殁¶
太祖登開原城坐南樓偵者以鐵嶺衛有兵三千來援馳¶
　　　告諸貝勒率兵迎戰明兵望見即奔我兵二十人¶
　　　追及之斬四十餘人¶
太祖駐營開原三日籍所俘獲舉之不盡論功行賞乃班¶
　　　師¶
　　　英莪口城(城東南二百十里週圍一百八十步門/一在英莪邉門北餘詳見関郵卷注)¶
　　　　(城西北自尚家臺扺関梁交城西南自趙吉里/屯八家子屯東尼雅滿荘三家子屯溫塔什庫)¶
<pb:KR2k0040_WYG_033-36b>¶
　　　　(至赫徹/穆路)¶
　　　　開原縣界内厯代舊有城址¶
　　　扶餘城(本扶餘王城唐書乾封初薛仁貴從李勣/攻髙麗抜扶餘城髙麗兵鼓而進仁貴横)¶
　　　　(撃大破之舊志謂在開原/縣界内今遺址方隅無考)¶
　　　哈達舊城(哈達國語解見于京城卷城東六十里/明時置廣順関  此亦曰南関後為哈)¶
　　　　(達貝勒所居/今城圮無考)¶
　　　中固城(城南四十里明永樂五年建為撫順站𢎞/治十六年叅将胡忠奏請展築髙一丈八)¶
　　　　(尺週圍七百三十五丈池深三丈八尺南北二/門為遼東十八城之一我)¶
<pb:KR2k0040_WYG_033-37a>¶
(太祖髙皇帝辛酉年征明撫降之今站廢/        城亦圮相傳城週二里八十步)¶
　　　　開原縣界内諸堡¶
　　　尚陽堡(城東四十里週圍三里南北二門舊名靖/安堡有蓮花渚近堡曰黄泥岡堡西曰三)¶
　　　　(家子麒/麟城)¶
　　　様舖堡(城西十八里週/圍一里南一門)¶
　　　八寳屯堡(城西三十里週/圍一里南一門)¶
　　　慶雲堡(城西四十里週圍/一里南一門我)¶
(太祖髙皇帝辛酉年征明撫/        降之今設汛焉)¶
<pb:KR2k0040_WYG_033-37b>¶
　　　松山堡(城南四十里週/圍一里南一門)¶
　　　呼濟堡(呼濟國語解見吉林山川卷城/東南一百五十里週圍一里)¶
　　　威逺堡(城東北三十里週圍/三里南北二門我)¶
(太祖髙皇帝辛酉年征明撫降之今設汛焉/        以上諸堡皆開原駐防分汛地)¶
　　　　鐵嶺縣¶
　　　縣城即古鋃州地明洪武二十一年設鐵嶺衛在¶
　　　今治東南五百里二十六年移置此地在遼河東¶
　　　週圍四里二百十六步髙二丈門四池深一丈五¶
<pb:KR2k0040_WYG_033-38a>¶
　　　尺廣三丈乾隆四十三年奉¶
　㫖重修¶
　　　事蹟¶
　　　謹稽¶
實録天命四年秋七月¶
太祖統師圍鐡嶺城城外各堡兵奔入城其不得入者悉¶
　　　奔竄我兵樹雲梯攻城之北明逰撃喻成名史鳯¶
　　　鳴李克泰督軍拒守鎗礟矢石齊下我軍即登梯¶
<pb:KR2k0040_WYG_033-38b>¶
　　　毁陴摧鋒突入城上兵驚潰陣斬喻成名等盡殱¶
　　　其衆¶
太祖遂入城駐蹕是日䝉古嗒爾喀部貝勒齋賽扎嚕特¶
　　　貝勒巴克台吉色本等合兵萬餘欲助明乗夜至¶
　　　秫田以俟翼旦我兵十餘人出城牧馬齋賽兵見¶
　　　而撃射我兵在城中者知為䝉古兵即出城欲戰¶
　　　因未奉¶
上命駐立以待而牧馬兵皆被殺傷¶
<pb:KR2k0040_WYG_033-39a>¶
太祖親出城諭戰諸貝勒大臣遂率兵奮撃敗其兵追至¶
　　　遼河陣斬及溺水死者甚衆擒齋賽與巴克色本¶
　　　等及其部将十餘人兵一百五十餘人翼日大宴¶
　　　奏樂齋賽等匍匐進謁齋賽從人名烏瑚齊者問¶
　　　曰¶
上與衆貝勒大臣均無恙耶時¶
四貝勒侍側應曰我軍中止牧馬兵十數人被傷餘皆無¶
　　　恙汝等鞍馬俱完善否䝉古皆大慚垂首無以應¶
<pb:KR2k0040_WYG_033-39b>¶
太祖駐蹕鐵嶺城三日論功行賞以所俘獲分給先釋齋¶
　　　賽從者博囉齊等十一人使歸寄語諸部長述䝉¶
　　　古大敗齋賽及衆台吉悉為我國所擒乃班師¶
　　　　鐵嶺縣界内厯代舊有城址¶
　　　唐王營城(城東南三十五里週圍二里南一門建/置年月莫考相傳為唐太宗伐髙麗時)¶
　　　　(駐營於此今/城址無存)¶
　　　范河城(城西南三十里亦曰汛河所週圍三里一/百三十步門四明正統四年建並置千户)¶
(太祖髙皇所于此我征明撫降之今裁仍設汛焉/        帝辛酉年)¶
<pb:KR2k0040_WYG_033-40a>¶
　　　懿路城(城西南六十里週圍三里十五步南北二/門本金挹婁縣明永樂五年修築置千户)¶
(太祖髙皇所于此城圯今為站路謹案事蹟已詳山川卷/        帝取明瀋陽道出懿  蒲河)¶
　　　　(㦤路河注餘詳/見古蹟郡縣注)¶
　　　　鐡嶺縣界内諸堡¶
　　　柴河堡(城東六十里週/圍一里南一門)¶
　　　曽十堡(城西二十五里/週圍一里門一)¶
　　　撫安堡(城東南四十里週圍一里七十二步東西/南三門東曰花豹冲堡我)¶
(太祖髙皇帝戌午年征/        明皆撫降之)¶
<pb:KR2k0040_WYG_033-40b>¶
　　　安巴堡(安巴國語解見奉天府山川卷城東/南八十三里週圍一里南北二門)¶
　　　丁字泊堡(城西南五十五里週圍一/里南一門東曰宋家泊我)¶
(太祖髙皇帝辛酉年征明皆/        撫降之今設汛焉)¶
　　　史家堡(城西北十五里/週圍一里門一)¶
　　　正西堡(城西北二十里週圍一/里門一南曰和爾海舖)¶
　　　平定舖(城北五十里週/圍一里南一門)¶
　　　新興舖(城西南十五里/週圍一里門一)¶
　　　城南舖(城西南三十三里/週圍一里南一門)¶
<pb:KR2k0040_WYG_033-41a>¶
　　腰舖(城西南四十五里週圍一里南一門/  以上諸堡舖皆鐵嶺駐防分汛地)¶
　　　復州¶
　　州城本明復州衛城也遼金時為復州懐徳軍元¶
　　廢明洪武十年因舊城修築設衛週圍四里一百¶
　　八十步門三東曰明通南曰迎恩北曰鎮海¶
　本朝初𨽻盖平縣雍正十二年改設州治乾隆四十¶
　　三年奉¶
㫖重修¶
<pb:KR2k0040_WYG_033-41b>¶
　　　復州界内厯代舊有城址¶
　　得利贏城(城東八十里徳哩山之上元季土人/所築明初置遼東衛治此今城圮)¶
　　永寧監城(城北五十里明嘉靖十四年范馬寺卿/楊最甃築其城週圍二里二百五十三)¶
　　　(步門三東曰迎賓南曰曰永西曰聚泉今圮/餘詳見古蹟名勝注  城南即永寧監河)¶
　　　復州界内諸堡¶
　　歸化堡(城東二百里門一/  堡東為趙親屯)¶
　　楊官堡(城西三十/里門一)¶
　　欒固堡(城南七十里我/)¶
<pb:KR2k0040_WYG_033-42a>¶
(祖髙皇帝辛酉年征明撫降之今設汛焉/      十里舖又北即紅山口)　(堡北曰二/)¶
　　塩塲堡(城南八十/里門一)¶
　　博羅堡(博羅䝉古語解見奉天府山/川卷城南九十里門一)¶
　　五十塞堡(城北六十里週圍一里/一百二十六步門一我)¶
(祖髙皇帝辛酉年征明撫降之今設汛焉/)¶
　　土城子(城東二百十里分以上諸/堡皆復州駐防  汛地)¶
　　　寧海縣¶
　　縣城即明金州衛城也舊係土城明洪武四年指¶
<pb:KR2k0040_WYG_033-42b>¶
　　揮馬雲葉旺増築十年指揮韋富甃築週圍五里¶
　　二百十六步髙三丈五尺門四東曰春和南曰承¶
　　恩西曰寧海北曰永安池深一丈七尺廣六丈五¶
　　尺¶
　本朝初𨽻盖平縣雍正十二年設寧海縣乾隆四十¶
　　三年奉¶
㫖重修¶
　　旅順新城(城西南一百二十里週圍一里二百十/八步門一亦明時建我)¶
<pb:KR2k0040_WYG_033-43a>¶
(太宗文皇帝天聰七年征明取之事蹟謹詳載関郵卷旅/        順口闗注)¶
　　(本朝康熈五十四年重修設佐領驍/    騎校水師營駐防見兵防卷)¶
　　　　寧海縣界内厯代舊城址¶
　　　大黒山城(城東十五里大黑山上方約二里内有/二井四面懸絶惟西一門可上相傳昔)¶
　　　　(人避兵/處今圮)¶
　　　髙麗城(城東三十/里已圮)¶
　　　旅順舊城(城西南一百二十里週圍二百五十五/步門一明初築城設中左千户所于此)¶
　　　牧羊城(城西南一百五十里週圍二百五十四步/門一  以上諸城建置年年月無考)¶
<pb:KR2k0040_WYG_033-43b>¶
　　　　寧海縣界内諸堡舖¶
　　　木厰堡(城西六十里週圍二里二百四十一步南/北二門  堡西有木城驛城東為果厰舖)¶
　　　石河驛堡(城北六十里週圍一里二/百四十步南北二門我)¶
(太祖髙皇帝辛酉年征明撫降之今設汛焉/        西曰四十里堡東北曰三十里舖)　(堡/)¶
　　　博羅堡(博羅國語解見黑龍江山/川卷城北九十里門一)¶
　　　紅嘴堡(城東北一百二十里週圍/二百一百八十步門一我)¶
(太祖髙皇帝辛酉年征明撫/        降之今設汛焉)¶
　　　歸服堡(城東北一百六十里週圍三里門一/我)¶
<pb:KR2k0040_WYG_033-44a>¶
(祖髙皇帝辛酉年征明撫/      降之今設汛焉)¶
　　王官寨(城東南三十里週圍三/百四十二步南北二門)¶
　　山澗舖(城西南九十里週圍一里二百四十步南/北二門  以上諸堡舖皆寜海駐防分汛)¶
　　　岫巖城¶
　　本金時岫巖縣地元廢明設撫民通判於此¶
　本朝初𨽻盖平縣乾隆三十七年設通判管理四十¶
　　一年省熊岳通判以岫巖通判兼轄鳯凰城四十¶
　　三年奉¶
<pb:KR2k0040_WYG_033-44b>¶
㫖於舊址修建城垣週圍四百五十餘丈髙二丈東南¶
　　二門¶
　　　岫巖城界内厯代舊有城址¶
　　髙麗城(城南一百三十里週圍里許俗呼東髙/麗城疑為昔時髙麗所建今城圮無考)¶
　　　岫巖城界内諸堡寨¶
　　黄旗堡(城東六十里週/圍一百八十步)¶
　　黄姑堡(城南一百/七十里)¶
　　曹家堡(城北三/十里)¶
<pb:KR2k0040_WYG_033-45a>¶
　　羊拉寨(城南六/十里)¶
　　　龍頭寨(城東北一百五里防以上諸堡/寨皆岫岩城守駐  分汛地)¶
　　　　鳯凰城¶
　　　城築於明成化十七年因朝鮮使臣還國道經鳯¶
　　　凰山下遇掠奏乞於舊路南别開一路以便往還¶
　　　遂築此城設官兵為邉関要地週圍三里八十步¶
　　　南一門¶
　　本朝設城守章京駐防乾隆四十一年復設岫巖城¶
<pb:KR2k0040_WYG_033-45b>¶
　　　通判兼轄並設巡檢司駐防¶
　　　蘭磐城(城西二百四十里週圍一里十三步南一/門)¶
　　(本朝天聰七/    年修築)¶
　　　　鳯凰城界内厯代城址¶
　　　九連城(城東近朝鮮界金史斡魯于海蘭甸之地/築九城與髙麗對出戰入守明一統志在)¶
　　　　(三萬衛東北九十里連属有九考今鳯凰城邉/外有九連城遺址即是舊志以為在吉林界誤)¶
　　　湯山城(城東南五/十里我)¶
(太祖髙皇帝辛酉年征/        明撫降之)¶
<pb:KR2k0040_WYG_033-46a>¶
　　　娘娘城(城東南一/百四十里)¶
　　　宣城(城東南一百七十里建以上三城俱在/邉境迤東入朝鮮界  自何代無考)¶
　　　雪里站城(城西北四十里週圍二里一百二十/四步南一門曰鎮東明𢎞治四年建)¶
　　　甜水站城(城西北一百八十里週圍三里九十步/南北二門其南曰甜水站堡有塔明時)¶
(太祖髙皇置鐵塲百户所于此我/        帝辛酉年撫降之)¶
　　　　鳳凰城界内諸堡¶
　　　長甸堡(城東二百七十里其/西北曰大甸堡我)¶
(太祖髙皇帝辛酉年征明皆/        撫降之今設汛焉)¶
<pb:KR2k0040_WYG_033-46b>¶
　　　永甸堡(城東二百七十里我/)¶
(太祖髙皇帝辛酉年征明撫降之今/        設汛焉  堡之西曰團甸)¶
　　　青苔峪堡(城西一百七十里週圍/三百三十六步南一門)¶
　　　石城堡(城北六十九里週圍/二里一百步南一門)¶
　　　靉陽堡(城北一百二十八里週圍三里一百二十/步西南二門南門曰靉陽城西有郭週圍)¶
　　　　(一里九十步南一門上有靉陽城三字明時設/守備鎮其地我)¶
(太祖髙皇帝辛酉年征明撫/        降之今設汛焉)¶
　　　孤山堡(城北二十五里週圍二里三十步南一門/我)¶
<pb:KR2k0040_WYG_033-47a>¶
(太祖髙皇帝辛酉年征明撫降之屯堡南曰/        磨石峪屯堡西曰細河  安平屯)¶
　　　薩瑪吉堡(城北二百四十五里週圍一里六十步南/一門我)¶
(太祖髙皇帝辛酉年征明撫/        降之皆設汛焉)¶
　　　一堵牆堡(城北二百七十里週圍三里六卜步東/南二門我)¶
(太祖髙皇帝天命三年征明/        撫降之今設汛焉)¶
　　　險山堡(城東南八十里明嘉靖二十五年置我/)¶
(太祖髙皇帝辛酉年征明撫/        降之今設汛焉)¶
　　　新甸堡(城東南一百里我/)¶
<pb:KR2k0040_WYG_033-47b>¶
(太祖髙皇帝辛酉年征明撫降之今/        設汛焉  堡之北曰果甸)¶
　　　鎮江堡(城東南一百二十/里與朝鮮分界處)¶
　　　事蹟¶
　　　謹稽¶
實録天命六年秋七月鎮江城中軍陳良䇿潜通于明将¶
　　　毛文龍令别堡之民詐稱兵至大呼噪城中驚擾¶
　　　遂與湯山險山二堡民皆叛投文龍¶
太祖命二貝勒阿敏同¶
<pb:KR2k0040_WYG_033-48a>¶
四貝勒率總兵副叅等官引兵三千人遷鎮江沿海居民¶
　　　于内地大貝勒代善三貝勒莽古爾泰率兵二千¶
　　　人遷金州民于復州冬十一月¶
太祖聞毛文龍屯兵朝鮮境命二貝勒阿敏統兵五千𠞰¶
　　　之渡鎮江乗夜入朝鮮境斬遊擊劉姓及兵一千¶
　　　五百文龍僅以身免九年夏五月毛文龍令逰擊¶
　　　三員引㓂我國所属之輝發地沿鴨緑江越長白¶
　　　山而至我守将素勒東阿奮擊之追逐三日盡殱¶
<pb:KR2k0040_WYG_033-48b>¶
　　　其衆秋八月毛文龍遣兵渡朝鮮義州城西鴨緑¶
　　　江入島中屯田¶
太祖命大臣楞額哩武善引兵一千襲之途中獲間諜告¶
　　　以明兵畫則渡江入島收穫夜則收兵復渡江宿¶
　　　義州江岸楞額哩乗夜進兵潜伏山僻處平旦度¶
　　　明兵已渡江率兵疾馳明偵者未及聲礟舉烽燧¶
　　　楞額哩已渡鎮江支流突至其島明将士大驚悉¶
　　　棄甲奔潰楞額哩等於陸地追逐斬五百餘級餘¶
<pb:KR2k0040_WYG_033-49a>¶
　　　皆争舟墮水溺死楞額哩等盡焚其積聚而還¶
　　　黄骨島堡(城西南二百五十里週圍/一里二百五十步南一門)¶
　　　寛甸堡(城東北二百九十里在邊外明神宗六年/築以上二堡我)¶
(太祖髙皇帝辛酉年征明皆/        撫降之今設汛焉)¶
　　　通逺堡(城西北一百里週圍一里二百十步南一/門左二里又一城週圍一里九十步門一)¶
　　(本朝右二里又一城週圍一里六十步門一置鳯凰/    天聰初修築置城守尉駐防于此後移)¶
　　　　(城今設站為朝/鮮貢道所經)¶
　　　草河堡(城西北一百二十里週圍一/里一百六十步南一門我)¶
<pb:KR2k0040_WYG_033-49b>¶
(太祖髙皇帝辛酉年征明撫/        降之今設汛焉)¶
　　　莽牛哨(在邉外距朝鮮分界處一二里乾隆十一/年奉天将軍請于此地設汛使彼此不致)¶
　　　　(滋擾尋以與朝鮮不便停止汛以/上諸堡皆鳯凰城守駐防分  地)¶
　¶
　¶
　¶
　¶
　欽定盛通通志卷二十九¶
