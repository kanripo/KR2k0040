# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:41.267767
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷五十八
<pb:KR2k0040_WYG_062-1a>¶
欽定四庫全書¶
欽定盛京通志卷五十八¶
　　　歴朝人物(一/)¶
　　漢¶
　　晉¶
　　前燕(附/)¶
　　北魏¶
　　北齊¶
<pb:KR2k0040_WYG_062-1b>¶
　　北周¶
　　隋¶
　　唐¶
<pb:KR2k0040_WYG_062-2a>¶
欽定盛京通志¶
　　　歴朝人物¶
　　　(臣/)等謹按遼為古營州域風厚土博長白巫閭¶
　　　之雄秀三江二遼之浩瀚磅礴鬱積間氣鍾靈¶
　　　士生其間英偉魁碩維嶽降神生甫及申有由¶
　　　然也兩漢六朝紀載簡略傳不數人洎乎遼金¶
　　　創業佐命之材屏藩之彦接踵繼起山川靈秀¶
　　　應運而興豈偶然歟臣等博考史傳徵信採輯¶
<pb:KR2k0040_WYG_062-2b>¶
　　　謹志歴朝人物第二十三¶
<pb:KR2k0040_WYG_062-3a>¶
欽定四庫全書¶
欽定盛京通志卷五十八¶
　　　歴朝人物(一/)¶
　　漢¶
　　王閎樂浪&KR2071;邯人七世祖仲自琅邪遷至東漢初¶
　　為郡三老更始敗土人王調殺郡守劉憲自稱大¶
　　將軍樂浪太守建武六年光武遣太守王遵将兵¶
　　擊之至遼東閎與郡曹吏楊邑等共殺調迎遵皆¶
<pb:KR2k0040_WYG_062-3b>¶
　　封為侯閎獨讓爵帝竒而徵之道病卒¶
　　王景字仲通閎之子少學易遂闚衆書又好天文¶
　　術數顯宗時有薦景能理水者詔與將作謁者王¶
　　呉共修浚儀渠乃不復為害永平十二年議修汴¶
　　渠引景問理水形便景陳其利害應對敏給帝賜¶
　　景山海經河渠書禹貢圗發卒數十萬遣景與王¶
　　呉治渠隄起滎陽至千乗海口千餘里景度地勢¶
　　鑿山截澗防遏衝要疏決壅積十里立一水門令¶
<pb:KR2k0040_WYG_062-4a>¶
　　更相迴注無復潰漏之患隄成選御史建初八年¶
　　遷廬江太守先是百姓不知牛耕郡界有楚孫叔¶
　　敖所起芍陂稻田景至乃驅率吏民修起蕪廢教¶
　　用犂牛由是墾闢倍多境内豐給又訓令蠶織為¶
　　作法制初景以六經所載皆有卜筮而衆書錯糅¶
　　吉凶相反乃&KR0257;紀衆家數術文書冡宅禁忌堪輿¶
　　日相之屬適於用事者集於大衍元基云¶
　　李久遼東人安帝時海賊張伯路寇東萊為青州¶
<pb:KR2k0040_WYG_062-4b>¶
　　刺史法雄所破逃還遼東久率鄉勇等共斬之遼¶
　　地以寧¶
　　晉¶
　　李&KR1015;字宣伯遼東襄平人父信早喪𦙍甫有知識¶
　　即以喪禮自居又以祖敏浮海不知所終設木主¶
　　事之舉孝亷㕘北軍事遷樂平侯相政尚清簡入¶
　　為吏部郎銓綜亷平賜爵闗中侯遷御史中丞恭¶
　　恪直繩百官憚之泰始初拜尚書轉太子少傅拜¶
<pb:KR2k0040_WYG_062-5a>¶
　　侍中加特進俄遷尚書令𦙍雖歴職内外兒病貧¶
　　無以市藥帝聞賜錢十萬詔拜司徒簡亮持重稱¶
　　為任職卒諡曰成孫志嗣爵¶
　　前燕(附/)¶
　　高詡遼東人善天文有權畧永嘉之亂避地隠居¶
　　建武初慕容廆收攬豪傑詡杖䇿見之曰霸王之¶
　　資非義不濟今晉室雖微人心猶附宜遣使江東¶
　　示有所尊廆即遣長史王濟浮海詣建康勸進後¶
<pb:KR2k0040_WYG_062-5b>¶
　　廆承制以詡為郎中令及皝嗣進詡元莬太守皝¶
　　破慕容仁復遼東欲盡坑其民詡諫止之皝又謀¶
　　伐宇文逸豆歸詡曰必克但不利於将及進戰克¶
　　之詡中流矢卒¶
　　張統遼東人以樂浪帶方二城與高句驪主乙弗¶
　　利相拒連年不解樂浪王遵説統歸廆廆為之置¶
　　樂浪郡以統為太守遵㕘軍事後高句驪將如奴¶
　　子據河城寇掠遼東統掩擊擒之¶
<pb:KR2k0040_WYG_062-6a>¶
　　韓夀遼東人太興二年慕容廆進據棘城宇文大¶
　　人悉獨官率兵十萬逼城廆使召其子翰於徒河¶
　　翰請於廆曰彼衆我寡易以計勝今城中之衆足¶
　　以禦寇請為奇兵於外伺其間而擊之内外俱奮¶
　　破之必矣若合兵為一使彼得專意攻城非䇿之¶
　　得且示衆以怯恐士氣不戰自沮廆猶疑心夀進¶
　　言曰悉獨官有慿陵之志将驕卒惰軍不堅固若¶
　　竒兵猝起掎其無備必破之䇿也乃聴翰留徒河¶
<pb:KR2k0040_WYG_062-6b>¶
　　翰果出竒兵破悉獨官盡俘其衆¶
　　北魏¶
　　安同遼東人其先祖曰世高漢時以安息王侍子¶
　　入洛厯魏至晉避亂遼東遂家焉同性端荘明惠¶
　　好長者之言登國初魏太祖徴兵於慕容垂同奉¶
　　使稱㫖從征姚平於柴壁進計截汾曲為南北浮¶
　　橋乗西岸築圍姚興至遂不能救以功封北新侯¶
　　明元即位命同持節循察并定二州宣詔撫慰問¶
<pb:KR2k0040_WYG_062-7a>¶
　　其疾苦糾舉守宰不法郡國肅然及太武監國以¶
　　同與長孫嵩奚斤崔宏等八人共聴政同在官明¶
　　察長於校練家法脩整為世所稱卒贈高陽王諡¶
　　恭惠¶
　　安難同之子幼有巧思初從杜超南伐以功為清¶
　　河太守世祖時諸將頻征和龍皆以難為長史鑿¶
　　山堙谷省力兼功遷給事中復以軍功賜爵清河¶
　　子¶
<pb:KR2k0040_WYG_062-7b>¶
　　安原同之子雅性矜嚴沈勇多智明元時鎮撫雲¶
　　中寛和愛下甚得衆心蠕蠕犯塞輒摧破之賜爵¶
　　武原侯太武即位拜駕部尚書進爵河間公¶
　　安頡原之子辨慧多䇿略最有父風太祖初為内¶
　　侍長令察舉百僚糾刺無所避宜城王奚斤追夏¶
　　主赫連昌至安定馬疫糧乏為所敗頡時為監軍¶
　　欲決死戰斤言馬少欲待救騎頡曰兵疲力屈士¶
　　有飢色不一決戰則死在旦夕何救之可待等死¶
<pb:KR2k0040_WYG_062-8a>¶
　　當戰死寧可坐受囚乎斤猶不從頡與尉眷等謀¶
　　選騎待之昌来攻壘頡出力戰擒昌送京師賜爵¶
　　西平公攻宋拔洛陽潰虎牢招降萬餘户頡為将¶
　　善綏士衆及卒降者無不歎惜神䴥四年贈王爵¶
　　諡曰襄¶
　　屈恒字長生昌黎徒河人沈粹有局量太宗時以¶
　　破平涼功賜爵濟北公㳟宗在東宫恒領太子少¶
　　傅内外稱平世祖委以太政車駕出征常居中留¶
<pb:KR2k0040_WYG_062-8b>¶
　　鎮與盧魯元俱賜甲第卒贈征西大将軍諡曰成¶
　　盧魯元昌黎徒河人寛和有雅度明元時以忠謹¶
　　給侍東宫太宗親愛之及即位以為中書侍郎魯¶
　　元益謹肅内外臣工莫不敬憚性多容納與人交¶
　　掩惡揚美公卿咸親附之太祖征赫連昌親追擊¶
　　入其城門魯元隨以出入有保䕶功遷太保録尚¶
　　書事賜第於宫門南卒贈襄城王諡曰孝¶
　　高道悦字文欣遼東新昌人初為諫議大夫正色¶
<pb:KR2k0040_WYG_062-9a>¶
　　當官不憚強禦孝文時詔嘉其蹇諤以為主爵下¶
　　大夫太和問車駕将由水路幸鄴已詔都水回營構材以¶
　　造舟檝道悦表諫以為闕居宇之功作游嬉之用¶
　　損耗殊倍又深薄之危古今共慎於是車駕遂從¶
　　陸路行道悦在官儼然難犯宫官上下咸畏憚之¶
　　卒贈散騎常侍諡曰貞侯長子顯族拜給事中亦¶
　　以忠厚見稱¶
　　李元䕶遼東襄平人晉司徒𦙍八世孫少有武功¶
<pb:KR2k0040_WYG_062-9b>¶
　　軀幹雄偉鬚長二尺以魏平齊後隨父懐慶南奔¶
　　為裴叔業司馬叔業歸魏元䕶賛成之景明初為¶
　　齊州刺史封廣饒伯州内飢儉表請賑貸蠲其賦¶
　　役¶
　　高崇字積善父潛自高麗歸魏賜爵陽闗男居遼¶
　　東崇少聰敏以端謹稱景明中襲父爵除洛陽令¶
　　為政清斷發摘不避強禦吏民畏其威風縣内肅¶
　　然嘗謂人曰孔門四科徳行為首人能立身約已¶
<pb:KR2k0040_WYG_062-10a>¶
　　不㤀典訓斯亦足矣卒贈滄州刺史諡曰成(謹案/陽闗)¶
　　(男北史作/開陽男)¶
　　高謙之字道讓崇之子少事後母以孝聞及長專¶
　　意經史天文圗緯之書多所該涉襲父爵孝昌初¶
　　行河隂令先是有人囊盛瓦礫指作錢物詐市人¶
　　馬者逸去謙之偽枷一囚于市宣言是前詐馬賊¶
　　今欲刑之遣腹心宻察市中私議有二人相見訢¶
　　然曰無復憂矣遂執之悉獲其黨尋正河隂令損¶
<pb:KR2k0040_WYG_062-10b>¶
　　益治體多為故事時佞幸寵要皆嫉謙之除國子¶
　　博士與袁翻常景酈道元温子昇等咸申欵舊好¶
　　施贍䘏言諾無虧以父舅氏沮渠蒙遜曾據涼土¶
　　國書漏缺乃修涼書十卷行於世後為李神軌所¶
　　讒賜死永安中贈營州刺史諡曰康¶
　　高㳟之字道穆崇之子少聰敏學涉經史所交皆¶
　　名俊幼孤事兄如父母正光中為御史糾摘不避¶
　　權豪孝荘即位除太尉長史加前将軍及元顥逼¶
<pb:KR2k0040_WYG_062-11a>¶
　　虎牢或勸孝荘赴闗西恭之曰闗中荒殘何可往¶
　　請車駕北度循河東下號詔諸軍一向虎牢一赴¶
　　河内為犄角勢孝荘然之夜至河内令恭之作詔¶
　　書布告逺近於是四方知乗輿所在孝荘復辟除¶
　　御史中尉仍兼黄門恭之外執直繩内㕘機宻凡¶
　　益國利人之事必以奏聞諫争無所顧憚改鑄錢¶
　　貨編次圗典選用御史皆當世名流人服其有知¶
　　人之鑒後為爾朱世隆所害太昌中贈雍州刺史¶
<pb:KR2k0040_WYG_062-11b>¶
　　高子儒字孝禮崇之孫元顥入洛孝莊北巡子儒¶
　　踰河至行宫備陳元顥敗在旦夕孝莊以為大慰¶
　　已意授秘書郎進司徒中兵㕘軍襲爵興和中四¶
　　方多有流民子儒為梁州北豫西兖三州檢户使¶
　　安集甚衆¶
　　竇瑗字世珍遼西遼陽人系出扶風平陵漢大将¶
　　軍武曾孫崇為遼西太守遂家焉瑗仕魏為太常¶
　　博士從爾朱榮東平葛榮封容城伯乞以封讓兄¶
<pb:KR2k0040_WYG_062-12a>¶
　　叔珍宣武時為廷尉卿及釋奠開講與温子昇魏¶
　　季景李業興並為摘句天平中除廣宗太守有清¶
　　白稱轉中山太守為吏民所懐累遷至大中正兼¶
　　廷尉卿貧窘如布衣齊獻武王頒書州郡嘗稱瑗¶
　　政績以為勸勵卒諡曰明¶
　　北齊¶
　　可朱渾元字通元遼東人寛仁有武畧少與齊神¶
　　武相知後從爾朱天光平万俟醜奴等有功為宇¶
<pb:KR2k0040_WYG_062-12b>¶
　　文泰所疑遂歸神武累功拜司空封扶風郡王元¶
　　平生用兵持重未嘗負敗皇建初配享文襄廟廷¶
　　弟天元亦有将畧便弓馬封昌陽縣伯天保初位¶
　　位尚書卒諡恭武¶
　　　按可朱渾元舊志以為不應濫入人物但北齊書既有¶
　　　列傳且稱元自云遼東人應存之以備考¶
　　北周¶
　　豆盧寧字永安徒河人驍果善射魏永安中從爾¶
<pb:KR2k0040_WYG_062-13a>¶
　　朱天光破万俟醜奴賜爵靈夀男周文時来歸從¶
　　擒竇泰破稽胡與東魏戰于芒山皆有功進范陽¶
　　郡公周保定四年卒初寧無子養弟永恩子勣及¶
　　生子讚親屬皆請讚為嗣寧曰兄弟之子猶子也終¶
　　不易時以此多之¶
　　李弼字景和遼東襄平人六世祖根(北史/作振)仕慕容¶
　　垂為黄門侍郎祖貴醜平州刺史父永大中大夫¶
　　弼少有大志膂力過人屬魏室喪亂嘗云大丈夫¶
<pb:KR2k0040_WYG_062-13b>¶
　　會須平寇難安社稷以取功名安能藉階資求榮¶
　　位乎魏永安元年從爾朱天光討破赤水蜀以功¶
　　封石門縣伯又與賀拔岳討万俟醜奴万俟道洛¶
　　王慶雲皆破之弼恒先鋒陷陣賊咸畏之曰莫當¶
　　李将軍天光赴洛弼因𨽻侯莫陳悦太昌初除南¶
　　秦州刺史隨悦征討屢捷及悦害賀拔岳周太祖¶
　　宇文泰討悦弼勒所部歸泰仍令弼以本官鎮原¶
　　州太統中從平竇泰又從平𢎞農與齊神武戰於¶
<pb:KR2k0040_WYG_062-14a>¶
　　於沙苑以功拜特進十四年討北稽胡平之遷太¶
　　保加柱國大將軍孝閔踐祚封趙國公弼每征討¶
　　朝受命夕便引路畧不問私事秉性沈雄有深識¶
　　故能以功名終卒年六十四諡曰武配食太祖廟¶
　　廷¶
　　　謹案李弼系本隴西周太祖時来歸始家遼東¶
　　　並賜姓徒何考李延夀北史尚載弼為隴西成¶
　　　紀人葢就其始而言之今依周書所載列入遼¶
<pb:KR2k0040_WYG_062-14b>¶
　　　東人物¶
　　李&KR0910;字雲傑(北史作/靈傑)弼之弟長不盈五尺性果決¶
　　有膽氣為周文帝帳内都督從復𢎞農破沙苑&KR0910;¶
　　跨馬運矛衝堅陷陣敵人見之皆避周文初亦聞¶
　　&KR0910;驍悍至是方嗟歎之謂曰但使膽決如此何須¶
　　八尺之軀也武成初從豆盧寧征稽胡有功封汝¶
　　南郡公¶
　　李綸弼之子有文武才以功臣子居顯職歴吏部¶
<pb:KR2k0040_WYG_062-15a>¶
　　内史下大夫並獲當官之譽位至司會中大夫封¶
　　河陽郡公¶
　　隋¶
　　李衍字拔豆遼東襄平人父弼為周太師衍少專¶
　　武藝慷慨有志畧仕隋為行軍總管討叛蠻平之¶
　　進柱國後以伐陳功拜安州總管頗有惠政¶
　　豆盧勣字定東寧之子聰悟有器局初周明帝時¶
　　嗣寧爵授左武伯中大夫自以經業未通請解職¶
<pb:KR2k0040_WYG_062-15b>¶
　　遊露門學帝嘉之勅以本官就學嗣丁父艱武帝¶
　　嗣位起復為渭州刺史甚有惠政大致祥瑞鳥鼠¶
　　山絶壁千尋由来乏水勣馬足所踐忽踊飛泉又¶
　　有白烏乳子庭前人為之謡曰我有丹陽山出玉¶
　　漿濟我人夷神鳥来翔因號其泉曰玉漿泉隋開¶
　　皇中拜夏州縂管上以家世貴盛勲效克彰甚重¶
　　之¶
　　李寛弼之孫幹畧過人自周及隋數任将領位柱¶
<pb:KR2k0040_WYG_062-16a>¶
　　國蒲山郡公號為名将¶
　　度地稽粟末人本白山渠帥煬帝時窘于髙麗因¶
　　率所部降拜右光禄大夫居桞城及征遼東之役¶
　　從戰有功十三年從幸江都尋放還栁城為李宻¶
　　所邀前後十餘戰僅得免(謹案度地稽唐/書作突地稽)¶
　　唐¶
　　李謹行靺鞨人父突地稽初事隋及唐武徳初奉¶
　　朝貢授總管以戰功封耆國公貞觀初進右衛將¶
<pb:KR2k0040_WYG_062-16b>¶
　　軍賜姓李謹行偉容貌勇冠軍中累遷營州都督¶
　　高宗時破高麗于發盧河之西妻劉氏亦以伐匈¶
　　奴功封燕國夫人上元元年發兵討新羅以謹行¶
　　為安東鎮撫大使三戰皆捷新羅乃入貢謝罪三¶
　　年破土蕃於青海封燕國公卒贈幽州都督陪葬¶
　　乾陵¶
　　李楷洛營州栁城人本契丹渠師中宗時累官左¶
　　羽林大將軍封薊郡公吐蕃冦河源楷洛擊走之¶
<pb:KR2k0040_WYG_062-17a>¶
　　初行謂人曰賊平吾不歸矣師還卒於道諡忠烈¶
　　李多祚其先靺鞨人號黄頭都督入中國多祚乃¶
　　其後裔累軍功遷右鷹揚大將軍室韋及孫萬榮¶
　　之叛命多祚進討以勞改右羽林大将軍領北門¶
　　衛兵張柬之將誅二張以多祚素感慨可動以義¶
　　就與定謀多祚泣數行下引天地以自誓遂與王¶
　　同皎李湛等共誅易之昌宗中宗復位封多祚遼¶
　　陽郡王¶
<pb:KR2k0040_WYG_062-17b>¶
　　李惠登營州栁城人為平盧軍禆将安禄山叛從¶
　　董秦泛海畧定滄棣等州輕兵逺鬬賊不支戰輒¶
　　北史思明叛惠登陷賊中以計得脱依来瑱及李¶
　　希烈反以兵二千使屯隋州惠登挈州歸朝即拜¶
　　隋州刺史居二十年興利去害田闢户增人歌舞¶
　　之節度使于頔上其績詔加御史大夫¶
　　李光弼營州栁城人楷洛子襲父封以功破吐蕃¶
　　吐谷渾進雲麾将軍安禄山叛郭子儀薦其能詔¶
<pb:KR2k0040_WYG_062-18a>¶
　　加魏郡太守河北採訪使光弼以朔方兵五千東¶
　　救常山降賊将安思義又却賊於饒陽會郭子儀¶
　　守雲中詔悉衆出井陘與光弼合擊史思明于九¶
　　門西大敗之及拔趙郡士多擄掠光弼坐譙門收¶
　　所獲還之民至徳二載思明等将兵十萬攻光弼¶
　　於太原時麾下兵不滿萬光弼撤屋為櫐石車石¶
　　所擊輒傷賊思明為飛樓障以木幔築土山臨城¶
　　光弼遣人穴地頽之又時遣突騎出乗賊俘斬萬¶
<pb:KR2k0040_WYG_062-18b>¶
　　計思明乃遁去乾元初九節度師潰于相州光弼¶
　　整衆還太原未幾為天下兵馬副元帥賊方闚洛¶
　　光弼悉軍趨河陽擒安太清于懐州廣徳元年擒¶
　　浙東賊袁晁賜鐵劵圗形凌烟閣光弼知兵善用¶
　　人謀定後戰能以少覆衆初與郭子儀齊名而戰¶
　　功推中興第一卒贈太保諡武穆¶
　　李彚光弼子有志操亷潔自矢元和初徐州苻離¶
　　分為宿州以光弼有遺愛擢彚為刺史後遷涇原¶
<pb:KR2k0040_WYG_062-19a>¶
　　節度使罷軍中雜徭出俸錢贖将士質賣子還其¶
　　家卒贈工部尚書¶
　　王思禮高麗人入居營州初事哥舒翰以功授右¶
　　衛将軍安禄山叛思禮勸翰表誅楊國忠翰不從¶
　　潼闗失守思禮走行在及收東京戰數有功封霍¶
　　國公乾元初討安慶緒九節度之師潰于相州惟¶
　　思禮與李光弼全軍還光弼徙河陽代為河東節¶
　　度副大使在鎮器甲完整儲粟至百萬斛奏輸其¶
<pb:KR2k0040_WYG_062-19b>¶
　　半於京師卒諡武烈¶
　　侯希逸營州人天寳末為州禆将安禄山叛以其¶
　　親將為平盧節度使希逸率兵與安東都䕶王元¶
　　志斬之數擊賊有功以孤軍無援浮海保青州寳¶
　　應初平史朝義加檢校工部尚書圗形凌烟閣¶
　　李澄遼東襄平人隋蒲山公寛之裔徳宗時為滑¶
　　州刺史李希烈陷汴渭州亦降興元初澄自永平¶
　　遣盧融間道奉使詣行在徳宗嘉之署帛詔納蠟¶
<pb:KR2k0040_WYG_062-20a>¶
　　九授澄刑部尚書汴滑節度使澄宻勒訓士馬以¶
　　誅希烈養子之戍白馬者及希烈悉衆圍陳州澄¶
　　遂引兵歸國貞元初遷檢校尚書左僕射義成軍¶
　　節度使封隴西王卒贈司空¶
　　李璀渤海靺鞨人本姓茹父懐光為朔方将以功¶
　　賜姓李建中四年朱泚圍奉天懐光入援倍道至¶
　　河東敗泚兵於醴泉又敗之于魯店泚解圍去功¶
　　髙威重為盧把所忌屯咸陽不進璀時為監察御¶
<pb:KR2k0040_WYG_062-20b>¶
　　史宻言于徳宗曰臣父必負陛下願早為備徳宗¶
　　驚曰然則卿以何䇿自免曰臣之進言非茍求生¶
　　臣父敗則臣與俱死矣使臣賣父求生陛下亦安¶
　　用之及懐光死璀亦自殺¶
　¶
　¶
　¶
欽定盛京通志卷五十八¶
