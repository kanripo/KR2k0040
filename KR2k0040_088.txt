# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:41.995144
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷八十八
<pb:KR2k0040_WYG_088-1a>¶
欽定四庫全書¶
欽定盛京通志卷八十八¶
　　　文學¶
　　北魏¶
　　遼¶
　　金¶
　　元¶
　　明¶
<pb:KR2k0040_WYG_088-1b>¶
　國朝¶
<pb:KR2k0040_WYG_088-2a>¶
欽定四庫全書¶
欽定盛京通志卷八十八¶
　　　文學¶
　　　(臣/)等謹案遼瀋山川雄秀文學始於漢王景班¶
　　　史稱之而其書不傳北魏時屈遵最著自遼祖¶
　　　起松漠輦致晉圖書景聖之間文風蔚起逮乎¶
　　　金源人材輩出文物聲名彬彬盛矣我¶
　國家發祥肇迹覃敷文教¶
<pb:KR2k0040_WYG_088-2b>¶
　　留都近地漸被尤先我¶
皇上翠䍐頻臨¶
詔廣學額士之鍾靈毓秀以漸被¶
夀考作人之化其必有日新月盛濟濟維楨者矣謹志¶
　　　文學第二十七¶
<pb:KR2k0040_WYG_088-3a>¶
欽定四庫全書¶
欽定盛京通志卷八十八¶
　　　文學¶
　　北魏¶
　　屈遵字子皮徒河人博學多才藝名著當時歸魏¶
　　太武拜中書令出納王言兼總文誥賜爵下蔡子¶
　　　(按徒河北/史作徒何)¶
　　遼¶
<pb:KR2k0040_WYG_088-3b>¶
　　耶律古裕字休堅六院部人古裕冲澹有禮法工¶
　　文章統和中為本部太保開㤗中鞫覇州疑獄稱¶
　　㫖授啓聖軍節度使太平中復為本部太保謝病¶
　　歸俄擢南院大王歎風俗日頺請老不許興宗命¶
　　為詩友數問治要多所匡建奉詔與林牙耶律庶¶
　　成蕭韓嘉努編遼國上世事迹及諸帝實録未成¶
　　而卒年九十(唐古特語古裕梹榔也原作谷欲/韓嘉努原作韓家奴今俱譯改)¶
　　蕭韓嘉努字休堅納喇部人少好學弱冠入南山¶
<pb:KR2k0040_WYG_088-4a>¶
　　讀書博覽經史通遼漢文字重熙四年官天成軍¶
　　節度使徙彰愍宫使帝與語才之命為詩友屢有¶
　　獻納詔作四時逸樂賦稱善詔與耶律庻成録約¶
　　尼可汗至重熙以來事迹集為二十卷又詔博考¶
　　經籍情文制度可行于世不繆于古者撰成三卷¶
　　又詔譯諸書有六義集十二卷行世(納喇八旗姓/原作湼剌約)¶
　　(尼觧見孝義卷原/作遥輦今俱譯改)¶
　　耶律庶成字喜隠㓜好學讀書過目不忘善遼漢¶
<pb:KR2k0040_WYG_088-4b>¶
　　文字尤工於詩官樞密直學士與蕭韓嘉努各進¶
　　四時逸樂賦與撰實録禮書修定法令有詩文及¶
　　譯方脈書行於世¶
　　耶律良字實訥生於乾州讀書醫巫閭山重熙中¶
　　補起居注清寜中上幸鴨子河作捕魚賦遷知制¶
　　誥請編御製詩文目曰清寜集上亦命良詩為慶¶
　　㑹集親為之序後以功累官同知南院樞密使出¶
　　知中京留守追封遼西郡王謚忠成(實訥䝉古語/解見名宦卷)¶
<pb:KR2k0040_WYG_088-5a>¶
　　　(原作習撚/今譯改)¶
　　耶律富魯字諾延庶箴子重熙中舉進士聰悟好¶
　　學博通經籍契丹人舉進士自富魯始除牌印郎¶
　　君應詔賦詩立成興宗嘉賞顧左右曰文才如此¶
　　必不能武事㑹從獵富魯矢中三兎興宗竒之轉¶
　　通進父庶箴寄戒諭詩富魯答以賦世稱典雅(富魯/解見)¶
　　　(黒龍江城池卷原作蒲魯諾延解/見名宦卷原作乃展今俱譯改)¶
　　耶律孟簡字復易性頴悟六嵗時父劉家努晨出¶
<pb:KR2k0040_WYG_088-5b>¶
　　獵令賦曉天星月詩孟簡應聲而成父大竒之既¶
　　長善屬文太康初以得罪奸臣伊遜流保州及聞¶
　　皇太子被害不勝哀痛以詩傷之孟簡義命自安¶
　　及釋歸詣闕上表請修國史曰本朝之興㡬二百¶
　　年宜有國史以垂後世上命置局編修孟簡謂餘¶
　　官曰史筆天下之大信一言當否百世從之茍無¶
　　明識好惡狥情則禍不測可不慎歟乾統中為六¶
　　部院太保處事不拘文法時笑其迂孟簡聞之曰¶
<pb:KR2k0040_WYG_088-6a>¶
　　上古無簿書法令而天下治簿書法令豈聖人致¶
　　治之本乎(伊遜解見人物卷/原作乙辛今譯改)¶
　　　謹按舊志以耶律學古耶律資忠耶律哈瑠列¶
　　　入遼文學今考遼史三人本傳學古保障南京¶
　　　功業昭著資忠哈瑠則守正不阿品誼端正俱¶
　　　未可僅以文學賅之是以移載入本志人物門¶
　　　是卷所載則悉係以文學知名者謹附識其體¶
　　　例于篇¶
<pb:KR2k0040_WYG_088-6b>¶
　　金¶
　　完顔朂字勉道穆宗第五子好學問國人稱為秀¶
　　才宗翰宗望定汴太宗使朂勞軍贈賄皆不受惟¶
　　載書數車而還朂好學能文所撰本國郡望姓氏¶
　　譜及他文甚衆累功封金源郡王¶
　　邢具瞻字嵓夫遼西人天㑹二年進士與吳激蔡¶
　　珪為文章友工于詩詞仕至翰林待制¶
　　楊伯仁字安道伯雄之弟也天性孝友讀書一過¶
<pb:KR2k0040_WYG_088-7a>¶
　　不忘文詞典麗時輩莫及登進士第飬親不求調¶
　　天徳二年除應奉翰林文字轉修撰世宗時孟宗¶
　　獻發解第一伯仁讀其程文稱之曰此人當成大¶
　　名是年宗獻府試省試廷試果皆第一號孟四元¶
　　時論以為知文尋授伯仁左拾遺上書論事改大¶
　　名少尹郡中豪民恣横伯仁窮竟渠黨四境帖然¶
　　讞館陶大辟得其寃狀縣人為之立祠¶
　　鄭子𥅆字景純大定府人㓜與兄子京時稱為鳯¶
<pb:KR2k0040_WYG_088-7b>¶
　　毛及冠有能賦聲天徳三年廷試一甲三名子聃¶
　　自負常恨不得居第一人正隆二年海陵以進士¶
　　第一程文問子𥅆子聃少之海陵不恱乃使子聃¶
　　與翰林修撰楊伯仁宣徽判官張汝霖等同進士¶
　　雜試子𥅆文果第一海陵竒之擢修撰改侍御史¶
　　京畿旱詔子𥅆决囚遂澍雨人以比顔真卿累遷¶
　　侍講兼修國史以海陵實録専任之子𥅆英俊有¶
　　真氣為文亦然平生所著詩文至二千餘萹¶
<pb:KR2k0040_WYG_088-8a>¶
　　馮子翼字士羙大定府人正隆二年進士性剛果¶
　　與物多忤用是仕宦不進以同知臨海軍節度使¶
　　事致仕工詩樂府¶
　　劉仲尹葢州人正隆二年登第後以潞州節度副¶
　　使召為都水監丞能折節讀書諸詞樂府俱極藴¶
　　藉墨梅詩尤為人傳誦有龍山集傳世(按仲尹劉/祁歸潜志)¶
　　　(又作遼/陽人)¶
　　張景仁字夀甫遼西人累官翰林學士承㫖大定¶
<pb:KR2k0040_WYG_088-8b>¶
　　初與宋議和國書徃復多出其手世宗常稱之曰¶
　　今之文章如張景仁與宋人往復凡七書指事逹¶
　　意辯而能裁真能文之士也遷學士兼御史大夫¶
　　時塟元妃李氏平章政事烏庫哩元忠以都水丞¶
　　治道不如式决之四十景仁劾元忠擅斷六品官¶
　　無人臣禮朝廷肅然史臣以儒者之勇許之¶
　　耶律履遼東丹王七世孫家廣寜方五嵗時卧廡¶
　　下見㣲雲往來天際忽謂乳母曰此所謂卧看青¶
<pb:KR2k0040_WYG_088-9a>¶
　　天行白雲者耶及長秀峙通悟博學多藝善屬文¶
　　精厯算書繪事初舉進士惡搜檢煩𤨏去之廕補¶
　　承奉祗候國史院書寫擢經史院編修世宗問朕¶
　　讀貞觀政要見魏徵嘉謀忠節近世何故無如徵¶
　　者對曰忠嘉之士何代無之在用不用耳世宗曰¶
　　朕超用劉仲晦張汝震以其居諫軄屢有忠言也¶
　　安得謂之不用履曰海陵杜塞言路天下緘黙成¶
　　風願陛下懲艾前事開諫諍之門天下幸甚章宗¶
<pb:KR2k0040_WYG_088-9b>¶
　　好讀左傳召質所疑履曰左傳駁而不純尚書孟¶
　　子聖賢純全之道願留意焉帝嘉納之後拜參知¶
　　政事特賜大定三年孟崇榜下進士及第累官禮¶
　　部尚書兼翰林院直學士明昌三年進尚書右丞¶
　　卒謚文獻初族父徳元未有子以履為後既而生¶
　　子震徳元殁盡推家資與之子辨材善材楚材皆¶
　　有名(耶律履金史作移剌履/今從耶律楚材傳改正)¶
　　李獻可字仲和遼東人太師金源郡王石之子世¶
<pb:KR2k0040_WYG_088-10a>¶
　　宗元妃之弟大定十年累官大興少尹遷户部侍¶
　　郎終山東東西路提刑按察使長于詩絶句尤佳¶
　　王庭筠字子端葢州熊岳人後家河東父遵古官¶
　　至翰林直學士庭筠生未期視書識十七字七嵗¶
　　學詩涿郡王修一見期為國士登大定十六年進¶
　　士調恩州軍事判官臨政有治績明昌元年詔試¶
　　館職中選坐論事罷卜居彰徳讀書黄華山寺因¶
　　以自號三年召為應奉翰林文字命與秘書郎張¶
<pb:KR2k0040_WYG_088-10b>¶
　　汝方品第書法名畫嗣遷修撰㤗和元年扈從秋¶
　　山應制賦詩三十餘首上甚嘉之明年卒詔有司¶
　　賻䘮事求其平生詩文蔵之秘閣庭筠儀觀秀偉¶
　　外若簡貴人初不敢與接既見和氣溢于顔面少¶
　　有可取極口稱道從遊及所薦引者皆一時名士¶
　　世以知人許之為文能道所欲言暮年詩律深嚴¶
　　七言長篇工險韻善書法學米芾尤精山水墨竹¶
　　著有藂辨十卷文集四十卷子曼慶亦能詩并書¶
<pb:KR2k0040_WYG_088-11a>¶
　　仕至行省右司郎中自號澹游云(按王庭筠金史/作河東人元好)¶
　　　(問中州集/作熊岳人)¶
　　髙衎字穆仲遼陽渤海人自少有能賦聲同舍生¶
　　欲試其才使一日賦十題未暮皆就彬然可觀登¶
　　進士第乞歸養逾二年方調補漷隂丞世宗時累¶
　　擢至吏部尚書向每季選人至吏部託以檢閲舊¶
　　籍謂之檢卷有滯留至後季猶不得去者衎三為¶
　　吏部知其弊悉除之嵗餘銓事修理選人便焉¶
<pb:KR2k0040_WYG_088-11b>¶
　　完顔永成本名鶴野世宗子風姿竒偉博學善屬¶
　　文世宗尤愛重之大定七年始封瀋王章宗即位¶
　　進封吳尋進封兖判太原府事永成自㓜喜讀書¶
　　晚年所進益醇暇日與文士相&KR0704;磋接之以禮未¶
　　嘗見驕色自號樂善居士明昌三年永成誕日上¶
　　賜以詩有羙譽自應輝玊牒忠誠不待起金縢之¶
　　句當世榮之承安改元封豫王再判平陽府事以¶
　　疾召還尋薨諡忠獻有文集行於世¶
<pb:KR2k0040_WYG_088-12a>¶
　　完顔璹世宗孫亦名夀孫字子瑜資質簡重博學¶
　　有雋才喜為詩工真草書正大初進封宻國公璹¶
　　奉朝請四十年日以講誦吟咏為事與文士楊雲¶
　　翼趙秉文雷淵元好問李汾王飛伯等交善初宣¶
　　宗南遷璹載其家法書名畫一帙不遺居汴中口¶
　　多俸少客至不能具酒肴蔬飯共食焚香煑茗盡¶
　　出蔵書相賞樂談大定以來故事終日而不厭也¶
　　至曹王出質璹見哀宗於隆徳殿請代其行哀宗¶
<pb:KR2k0040_WYG_088-12b>¶
　　慰止之未幾以疾卒平生所著詩文甚多自刪其¶
　　詩存三百首樂府一百首號如菴小稿元好問中¶
　　州集云百年以來宗室中第一人也¶
　　完顔守禧字慶之璹第五子也年少有俊才丰神¶
　　秀徹作詩多隽語璹特愛之¶
　　龎鑄字才卿葢州人少擢第仕有聲南渡後為翰¶
　　林待制遷户部侍郎尋縁事倅東平改京兆路轉¶
　　運使卒鑄博學能文藹然為一時名士工詩造語¶
<pb:KR2k0040_WYG_088-13a>¶
　　竒健不凡世多傳之畫史云鑄善山水禽鳥¶
　　田永錫義州人少有詩聲其過東坡墳詩云富貴¶
　　一塲春夜夢文章萬斛冷雲泉英魂返卻眉山秀¶
　　依舊春風草木天為人傳誦興定末試南京擢第¶
　　遭亂南遊江淮間卒¶
　　劉光謙字逹卿瀋州人父澤為部掾劉之昻與之¶
　　酬倡有侯門舊説炎如火陋巷今猶冷似氷半夜¶
　　杯盤長袖舞白頭書冊短檠燈句用是人不敢以¶
<pb:KR2k0040_WYG_088-13b>¶
　　府史待之達卿資幹局處事詳泰和三年進士累¶
　　官司農少卿工詩¶
　　馮文叔遼東人工詩其客舍詩有句云生事穽中¶
　　摇虎尾窮途天下轉羊腸三朝不遇馮唐老半夜¶
　　悲歌寗戚狂為世所稱¶
　　王革字徳新一名著臨潢人以䕃補官正大中六¶
　　赴廷試賜出身調宜君簿為人藴藉少有才思詩¶
　　筆尖新¶
<pb:KR2k0040_WYG_088-14a>¶
　髙憲字仲常遼東人衎之孫王庭筠之甥㓜學於¶
　　外家故詩筆字畫有舅氏之風天資頴悟博學强¶
　　記年未三十作詩已數千首自言于世味一無所¶
　　好惟生死文字間而已官博州防禦判官遼陽破¶
　　殁於兵¶
　　元¶
　　耶律鑄字成仲楚材子㓜聰敏善屬文領中書省¶
　　事採歴代徳政合於時宜者八十一章以進從憲¶
<pb:KR2k0040_WYG_088-14b>¶
　　宗征蜀屢出竒計世祖中統二年拜中書左丞相¶
　　至元初加光禄大夫奏定法令三十七章吏民便¶
　　之初清廟雅樂止有登歌詔鑄制宫懸八佾之舞¶
　　樂成賜名大成十年遷平章軍國重事監修國史¶
　　朝廷有大事必諮訪焉卒贈太師懿寜王諡文忠¶
　　耶律希亮字明甫楚材之孫鑄子也九嵗師北平¶
　　趙衍未浹旬已能賦詩至元八年授符寳郎十一¶
　　年既平宋世祖問宋諸降將曰日本可伐否皆曰¶
<pb:KR2k0040_WYG_088-15a>¶
　　可希亮曰干戈甫定人得息肩俟數年後興師未¶
　　晩世祖然之累遷吏部尚書至大中武宗訪求先¶
　　朝舊臣特授翰林學士承㫖知制誥兼修國史乃¶
　　類次世祖嘉言懿行以進希亮性至孝額哷布格¶
　　反時脅之西行困厄遐方家貲蕩盡僅藏祖考畫¶
　　像四時陳列致奠朔漠之人咸共嘉嘆雖疾不廢¶
　　書史或中夜起坐取燭以書所著詩文及從軍紀¶
　　行録三十卷目曰愫軒集卒封漆水郡公謚忠嘉¶
<pb:KR2k0040_WYG_088-15b>¶
　　(額哷蒙古語解見吉林山川卷布格/解見人物卷原作阿里不哥今譯改)¶
　　明¶
　　陳鑑葢州人正統戊辰進士賜及第官翰林學士¶
　　使朝鮮有皇華集行世後官國子監祭酒陞禮部¶
　　侍郎¶
　　張鉞義州人弱冠即以詩名景泰間領山東鄉薦¶
　　累官解州知州篤行古道表率鄉閭出其門者多¶
　　致通顯¶
<pb:KR2k0040_WYG_088-16a>¶
　　陳宗遼海人初城南池中多&KR1567;忽生黄花一莖其¶
　　大如盤色甚鮮麗術者異之曰城中當出竒士已¶
　　而宗生四嵗能書五嵗屬文號神童十八登進士¶
　　官刑部主事陞尚寳寺卿卒¶
　　張升定遼中衛人聰明有㒞才善屬文嘗謁巡撫¶
　　王翺試諭㓂檄援筆力就辭氣沛然翺大驚異舉¶
　　正統丁卯鄉薦任本學訓導後改萬全都司儒學¶
　　訓導學宫舊有井向苦鹹升浚之遂甘冽土人呼¶
<pb:KR2k0040_WYG_088-16b>¶
　　曰張先生井所著有裔菴稿行于世崇祀鄉賢¶
　國朝¶
　　金世徳鐵嶺人𨽻正黄旗漢軍淹貫經史兼習¶
　國書順治初以廕補内院編修凡有大著作恒午夜¶
　　馳召之康熙丙午因招撫閩海功累遷副都御史¶
　　巡撫順天濬水利勤賑䘏多惠政見屬吏必令盡¶
　　所欲言喜讀循吏傳清白自矢人莫敢干以私卒¶
　　諡清惠¶
<pb:KR2k0040_WYG_088-17a>¶
　髙璜奉天人𨽻鑲黄旗漢軍㓜沉毅讀書工文第¶
　　進士康熙二十一年任江西提學道時文風卑靡¶
　　璜力振起之以江西先正之文砥礪諸生風氣為¶
　　之丕變捐俸修南昌府學及郡邑學之廢壊者善¶
　　政甚多士民立碑祀之¶
　¶
　¶
　¶
<pb:KR2k0040_WYG_088-17b>¶
　¶
　¶
　¶
　¶
　¶
　¶
　¶
欽定盛京通志卷八十八¶
