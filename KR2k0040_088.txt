# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:41.895718
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷八十四
<pb:KR2k0040_WYG_088-1a>¶
欽定四庫全書¶
欽定盛京通志卷八十四¶
　　　忠節(三/)¶
　國朝¶
　　鑲黄旗滿洲¶
　　正黄旗滿洲¶
　　正白旗滿洲¶
　　正紅旗滿洲¶
<pb:KR2k0040_WYG_088-2a>¶
　欽定四庫全書¶
　欽定盛京通志卷八十四¶
　　　　忠節(三/)¶
　　國朝¶
　　　鑲黄旗滿洲¶
　　　納爾察姓鈕祜禄𨽻鑲黄旗滿洲以軍功授騎都¶
　　　尉世職在十六章京之列戊申嵗從征烏拉攻伊¶
　　　罕阿林城先登擢副都統尋攻沙嶺以不待集師¶
<pb:KR2k0040_WYG_088-2b>¶
　　　奮勇䧟陣殁¶
䘏贈輕車都尉順治十二年追諡端莊¶
　　　覺羅拜山𨽻鑲黄旗滿洲¶
景祖第五弟包朗阿之曽孫也天命六年從征明攻瀋陽¶
　　　斬其驍將號秃尼狼者明兵自城悉衆來戰復斬¶
　　　一副將降其衆既克遼陽授三等輕車都尉世職¶
　　　天聰元年從攻錦州不下環守之復移師往攻寧¶
　　　逺錦州兵潛出躡我軍後拜山與佐領巴布爭先¶
<pb:KR2k0040_WYG_088-3a>¶
　　　還擊奮力鏖戰殁於陣¶
太宗親臨其喪酧酒哭之¶
賜人户牲畜贈三等男子顧納岱襲爵崇徳三年從征明¶
　　　敗明兵於山海闗追奔至豐潤又敗之時我軍有¶
　　　出取芻束者為敵所乘顧納岱馳往奮擊援衆以¶
　　　歸至山東攻博平克之晉爵一等男順治元年以¶
　　　䕶軍統領隨睿親王多爾衮入山海闗擊敗流賊¶
　　　李自成兵十月復隨豫親王多鐸追流賊至陜州¶
<pb:KR2k0040_WYG_088-3b>¶
　　　克潼闗破西安叙功加一雲騎尉從下江南趨浙¶
　　　西戰於嘉興三戰三捷從征騰吉思敗喀爾喀兵¶
　　　晉子爵世職五年從討江西叛鎮金聲桓至九江¶
　　　大破之進攻南昌中礟殁於陣¶
恩䘏一等子¶
命其子莫洛渾襲莫洛渾厯官一等侍衛順治十七年授¶
　　　㕘領從安南將軍達素討海冦鄭成功攻厦門力¶
　　　戰没康熙二年¶
<pb:KR2k0040_WYG_088-4a>¶
聖祖念拜山顧納岱皆陣亡莫洛渾又以戰殁¶
嘉其世篤忠貞¶
特贈莫洛渾三等伯立碑墓道諡剛勇¶
　　　圗魯什姓伊爾根覺羅𨽻鑲黄旗滿洲以世職管¶
　　　牛录事天聰三年從征明攻大安口圗魯什先至¶
　　　城下力戰克其城大軍進薄明燕京營西南隅復¶
　　　令與副將阿山覘明師時明經略滿桂督黑雲龍¶
　　　麻登雲孫祖夀諸鎮兵營永定門外環營結栅列¶
<pb:KR2k0040_WYG_088-4b>¶
　　　礟數重以拒圗魯什偵其兵囂請乗夜進戰¶
太宗從之遂以精騎四面蹙桂營斬桂及祖夀於陣縛雲¶
　　　龍登雲以歸五年八月從攻大凌河城九月薄錦¶
　　　州明兵備㕘政張春監總兵呉襄宋偉軍來援距¶
　　　大凌河十五里而陣鋒既交火器競發聲震天地¶
　　　大凌河城中聞礟聲潛縋城出欲渡河合春軍圗¶
　　　魯什分兵擊走之復馳還擊襄軍襄遁春不能軍¶
　　　是夕春收潰衆再戰兩軍相持戰方酣圗魯什麾¶
<pb:KR2k0040_WYG_088-5a>¶
　　　兩纛突騎蹂春軍大破之偉亦遁俘春及㕘將以¶
　　　下三十三人超擢前鋒統領加三等男八年從征¶
　　　察哈爾至歸化城收其降人一千二百户還師入¶
　　　大同拔得勝堡畧宣府懷逺設伏於左衛城擊敗¶
　　　明總兵曹文詔㑹明總兵祖大弼赴救圗魯什馳¶
　　　單騎擊其軍飛矢中腹力戰不休我兵繼至大弼¶
　　　敗去圗魯什以創重卒于軍初圗魯什以戰勝功¶
賜號碩翁科羅巴圗魯至是陣亡贈三等子世職順治十¶
<pb:KR2k0040_WYG_088-5b>¶
　　　二年追諡忠宣¶
　　　超哈爾額亦都第十三子也少從征伐屢以功授¶
　　　騎都尉世職天聰元年偕佐領納海巴雅彰屯齎¶
詔赴明邊界徧諭喜峯口滿家口董家口諸將吏還遇戍¶
　　　卒邀戰擒斬百餘人進䕶軍㕘領崇徳元年從武¶
　　　英郡王阿濟格征明抵明燕京城北奪取其巨礟¶
　　　明兵來拒轉戰至盧溝橋連敗之二年擢議政大¶
　　　臣¶
<pb:KR2k0040_WYG_088-6a>¶
太宗諭曰嘉爾一心事主用擢爾以旌忠爾勉之其益¶
　抒誠佐國政三年授禮部㕘政從睿親王多爾衮入青¶
　　　山口會師𣵠州分兵攻任邱穴地墮其城趨趙北¶
　　　口明兵陣於河之南毀橋梁以阻我師超哈爾乃¶
　　　自河西出間道襲其後大破之遂畧山東克濟南¶
　　　明年春旋師敗敵于太平寨五年轉兵部六年從¶
　　　鄭親王濟爾哈朗圍錦州城中兵出戰擊敗之追¶
　　　入其郛力戰殁于陣年四十有一¶
<pb:KR2k0040_WYG_088-6b>¶
太宗軫悼曰朕本欲擢超哈爾為一等大臣不意陣亡遣¶
　　　大臣迎櫬入城¶
賜白金六百一十兩晉世職為二等輕車都尉以其長子¶
　　　格赫禮襲順治十二年追諡果壯視一品大臣例¶
　　　立碑墓道其第四兄阿罕岱第五兄阿達海第七¶
　　　兄謨海俱以從征陣亡¶
　　　訥爾特姓瑪佳𨽻鑲黄旗滿洲雅希禪次子也兄¶
　　　恭衮襲父職為輕車都尉尋因獲罪降騎都尉¶
<pb:KR2k0040_WYG_088-7a>¶
太宗念雅希禪功别授訥爾特為輕車都尉訥爾特初從¶
　　　征明戰勝小凌河由大同入邊攻克小石城既襲¶
　　　職從攻錦州屢敗明兵于松山杏山崇徳中任刑¶
　　　部㕘政兼副都統時左右兩翼㑹兵攻松山城城¶
　　　垂破明兵欲潰圍出訥爾特與䕶軍都統領鰲拜¶
　　　趨塔山南截其歸路至夜明潰卒走塔山遂邀擊¶
　　　之潰卒竄據山巔訥爾特率衆仰攻之大敗走我¶
　　　兵乘勝追躡至海濱溺水死者無算復從征明進¶
<pb:KR2k0040_WYG_088-7b>¶
　　　軍渾河築梁以濟明將以兵拒于南岸訥爾特擊¶
　　　走之又敗其援兵于三河南我軍下山東將所部¶
　　　兵攻克武定州城師旋將出邊明兵劫我巨礟訥¶
　　　爾特與都統凖塔還擊之破其步卒二營凱旋¶
賜白金五百兩從鄭親王濟爾哈朗攻寧逺明總兵呉三¶
　　　桂以衆來禦力戰殁于陣時年三十有八訥爾時¶
　　　凡弟三人皆先後死事恭衮厯刑部副理事官從¶
　　　征索倫陣亡蓋崇徳四年季弟拉都渾襲恭衮職¶
<pb:KR2k0040_WYG_088-8a>¶
　　　從攻錦州奮身䧟陣死葢崇徳六年後二年訥爾¶
　　　特復戰殁於寧逺五年之間相繼以忠烈著我¶
太宗甚軫䘏之加贈訥爾特三等輕車都尉以其子訥新¶
　　　襲拉都渾一雲騎尉以其子鄂爾弼襲而恭衮以¶
　　　不待集師輕身嘗敵故不議䘏云¶
　　　多頗囉費英東之孫索海子也崇徳中任佐領順¶
　　　治元年從入闗破流賊論功授騎都尉世職累加¶
　　　一等輕車都尉任䝉古副都統從信郡王多尼征¶
<pb:KR2k0040_WYG_088-8b>¶
　　　明桂王由榔于雲南由榔奔永昌偽晉王李定國¶
　　　設伏磨盤山山距潞江二十里崖谷峭險林箐蒙¶
　　　宻徑迴曲僅容騎我兵長驅過潞江偵其謀遂入¶
　　　山發火器擊伏卒驚竄相蹂藉死者填塞崖谷定¶
　　　國敗走銅壁闗而多頗囉前驅䧟陣殁喪歸¶
賜祭葬子多禪襲職¶
　　　路什姓納喇𨽻鑲黄旗滿洲崇徳七年從征明至¶
　　　山東兖州先登克其城¶
<pb:KR2k0040_WYG_088-9a>¶
賜號巴圗魯順治元年以㕘領入闗擊敗流賊李自成再¶
　　　敗之望都二年從英親王阿濟格西𠞰自成扼綏¶
　　　徳以斷其歸路自成兄子錦據延安圍其城七戰¶
　　　皆㨗遂克之錦遁去時自成為豫親王多鐸所敗¶
　　　棄西安南走商州竄入湖廣英親王督兵躡其後¶
　　　至武昌偽侯劉宗敏等率衆拒戰路什與前鋒統¶
　　　領蘇拜擊敗之并俘自成妻孥明年從肅親王豪¶
　　　格西征擊叛將賀珍于漢中攻克鷄頭闗追敗之¶
<pb:KR2k0040_WYG_088-9b>¶
　　　楚湖遂入四川誅獻忠分兵𠞰其餘黨俘斬甚衆¶
　　　十五年從信郡王多尼進兵貴州討明桂王朱由¶
　　　榔破其將羅大順于黔西州前後遇¶
恩詔及以功叙晉爵至二等男康熙十七年𠞰逆瀋吳三¶
　　　桂率所部兵扼岳陽湖之九馬嘴賊舟猝來犯力¶
　　　戰死之贈一等男兼一雲騎尉子布納海襲¶
　　　巴希姓富察𨽻鑲黄旗滿洲世居訥殷天聰元年¶
　　　以備禦隨我軍攻錦州城中兵出戰我兵迎擊之¶
<pb:KR2k0040_WYG_088-10a>¶
　　　復驅入城巴希與遊擊覺羅拜山不待我師至衝¶
　　　入敵陣遂戰没八年贈二等㕘領同旗名巴圗姓¶
　　　𤓰爾佳世居哈達隨征寧逺時陣亡贈佐領¶
　　　覺羅阿賴¶
景祖曽孫也天聰八年從征明擊薊州步兵奮勇深入陣¶
　　　亡贈佐領世職¶
　　　葉中額姓瓜爾佳𨽻鑲黄旗滿洲世居訥殷¶
　　國初來歸隨征烏拉戰没其孫哈什庫亦以䕶軍從¶
<pb:KR2k0040_WYG_088-10b>¶
　　　征陣亡贈七品官¶
　　　昻錦𨽻鑲黄旗滿洲天聰八年隨征大同攻王家¶
　　　莊城先登有功崇徳元年同征瓦爾喀部落多俘¶
　　　獲尋管義州官田獲糧甚多又同副都統阿拉善¶
　　　設伏擊敗明寧逺兵順治元年隨豫親王多鐸南¶
　　　征破流賊平定河南俱有功我軍進攻潼闗有賊¶
　　　自山上來犯奮力迎擊中箭陣亡三年贈佐領同¶
　　　旗名旦岱世居葉赫屢以戰功授佐領從擊明經¶
<pb:KR2k0040_WYG_088-11a>¶
　　畧洪承疇軍陣亡贈㕘領世職¶
　　烏爾格𨽻鑲黄旗滿洲圗爾格子也崇徳二年隨¶
　　征皮島率舟師渡海先登因後無應援遂力戰殁¶
　　贈佐領世職¶
　　瑚宻什姓佟佳𨽻鑲黄旗滿洲崇徳三年隨武英¶
　　郡王阿濟格征明設伏燕京擊敗明騎兵五百戰¶
　　通州遵化保定皆有功五年隨睿親王多爾衮圍¶
　　錦州左翼兵遇敵瑚密什身先士卒擊敗敵兵又¶
<pb:KR2k0040_WYG_088-11b>¶
　　敗杏山騎兵生擒九人屢著功績順治元年隨入¶
　　闗擊敗賊將唐通兵於一片石又追賊至安肅慶¶
　　都斬馘甚多每出兵瑚密什輒為前哨叙功加佐¶
　　領世職三年南征同鄂碩前驅至江南之句容屢¶
　　敗敵兵又隨貝勒博洛進征浙江至杭州擊明大¶
　　學士馬士英軍至錢塘江擊總兵方國安中鎗殁¶
　　贈二等㕘領世職¶
　　巴林姓𤓰爾佳𨽻鑲黄旗滿洲世居索尼崇徳三¶
<pb:KR2k0040_WYG_088-12a>¶
　　年從貝勒岳託征明以雲梯攻深州先登陣亡四¶
　　年贈佐領世職¶
　　托紐姓富察𨽻鑲黄旗滿洲父辛泰天聰時屢立¶
　　軍功授佐領托紐襲職崇徳三年隨征明入邊敗¶
　　明兵至渾河為橋以渡復擊敵有功及出邊復敗¶
　　明兵之來追者順治元年從入闗擊流賊中巨礟¶
　　殁二年加贈如例¶
　　烏庫𨽻鑲黄旗滿洲世居寧古塔以地為姓祖僧¶
<pb:KR2k0040_WYG_088-12b>¶
　　格¶
　國初來歸父聶紐克崇徳時從征杏山錦州皆有功¶
　　烏庫於順治初隨征浙江舟山敗偽伯阮思等之¶
　　衆十二年隨征福建海賊鄭成功攻厦門賊船六¶
　　百餘排列城堡嶴烏庫率水師奮勇前擊逼厦門¶
　　岸中傷殁贈三等輕車都尉從弟多博叔色鈕克¶
　　子也襲職管佐領康煕十三年逆藩耿精忠反犯¶
　　江西多博隨征至撫州鍾家嶺遇賊萬餘拒敵多¶
<pb:KR2k0040_WYG_088-13a>¶
　　　博奮勇進戰中礟陣亡贈加一雲騎尉¶
　　　哈爾罕姓佟佳𨽻鑲黄旗滿洲世居嘉哈崇徳六¶
　　　年隨征明圍錦州松山兵來犯刼我巨礟哈爾罕¶
　　　擊敗之順治元年隨入闗破流賊二年追賊至陜¶
　　　西延安率甲士四十人守南山有賊來犯駐守兵¶
　　　敗因同正白旗敖賓力戰不退受傷而殁三年贈¶
　　　佐領世職同旗有古朗阿順治三年從征四川流¶
　　　賊張獻忠陣亡贈雲騎尉¶
<pb:KR2k0040_WYG_088-13b>¶
　　　正黄旗滿洲¶
　　　赫臣姓伊爾根覺羅先世居瓦爾喀¶
太祖時率族屬來歸授職為佐領𨽻正黄旗滿洲從征烏¶
　　　拉有功奉使葉赫抗節不屈被害¶
太祖既滅葉赫索得害赫臣者授其子克宜福俾手刃之¶
　　　以祭¶
　　　台弼善姓札庫塔𨽻正黄旗滿洲努山第二兄也¶
　　　初監遊牧天命三年從征明攻撫順瑪哈丹村四¶
<pb:KR2k0040_WYG_088-14a>¶
　　　年攻界藩皆有功及攻珊延哈達豐濟堡俱轉戰¶
　　　得優等功我兵遇明兵於喀爾圗滸衆皆退台弼¶
　　　善獨冒矢石直前進取平樂堡以第二人登天聰¶
　　　三年隨征明與明經畧袁崇煥兵遇力戰陣亡贈¶
　　　佐領¶
　　　喀喇𨽻正黄旗滿洲屢從征戰有功官佐領尋¶
賜號巴圗魯在十扎爾固齊之列及征葉赫叙功授副將¶
　　　與明總兵劉綎戰於阿布達哩岡身被七創勝之¶
<pb:KR2k0040_WYG_088-14b>¶
　　　卒以傷没順治時追諡恭襄子扎福尼阿福尼皆¶
　　　有戰功崇徳六年阿福尼以首先衝陣破明洪承¶
　　　疇軍得懋賞尋亦以傷卒¶
　　　松阿哩姓興佳𨽻正黄旗滿洲¶
　　國初從征扎庫塔哈屯中傷沒追贈如例子鄂能崇¶
　　　徳時從攻明松山錦州及山東屢立戰功順治中¶
　　　鎮守奉天¶
　　　滿達理姓納喇𨽻正黄旗滿洲官佐領從攻遼陽¶
<pb:KR2k0040_WYG_088-15a>¶
　　　力戰殁於陣¶
　　　巴雅爾圗姓民覺羅𨽻正黄旗滿洲世居葉赫初¶
　　　以戰功授遊擊天命十一年從攻寧逺陣亡以其¶
　　　子阿賽著有軍功贈三等男爵¶
　　　那葢姓𤓰爾佳𨽻正黄旗滿洲世居蘇完官備禦¶
　　　天命十年隨攻旅順口奮力登城陣亡加贈遊擊¶
　　　康熙二年追叙軍功加三等男爵¶
　　　覺羅阿克善𨽻正黄旗滿洲¶
<pb:KR2k0040_WYG_088-15b>¶
景祖兄索長阿三世孫也天聰時即在行間宣力崇徳六¶
　　　年以㕘領隨我軍征錦州敗明總兵呉三桂兵及¶
　　　松山杏山援軍又連敗明經畧洪承疇兵授雲騎¶
　　　尉世職八年鄭親王濟爾哈朗征明寧逺分兵攻¶
　　　前屯衛阿克善先登克其城晉騎都尉順治元年¶
　　　隨睿親王多爾衮入山海闗擊敗流賊李自成叙¶
　　　功加一雲騎尉七年擢正黄旗滿洲副都統兼工¶
　　　部侍郎十一年隨征湖廣敗賊於湘潭常徳龍陽¶
<pb:KR2k0040_WYG_088-16a>¶
　　　十三年貝子濟度征海賊鄭成功阿克善率本旗¶
　　　兵從至烏龍江以水險難渡乃潛取道山間徑趨¶
　　　福州偵知賊船三百餘尚泊烏龍江阿克善自由¶
　　　水路約星鼐等陸路合擊追至江口斬偽都督總¶
　　　兵等俘獲甚衆明年賊犯羅源縣我駐防兵被圍¶
　　　阿克善率兵赴援遇賊力戰陣亡十六年三月特¶
　　　加¶
恩䘏晉三等輕車都尉世職子塞克森襲¶
<pb:KR2k0040_WYG_088-16b>¶
　　　彰屯姓瑪佳𨽻正黄旗滿洲世居薩哈官佐領天¶
　　　聰元年從征朝鮮崇徳七年從攻錦州皆有功順¶
　　　治元年從攻前屯衛中傷而亡加贈二等㕘領¶
　　　額爾希根𨽻正黄旗滿洲以功授備禦天聰二年¶
　　　從克錦州擢遊擊三年從征明燕京至薊州遇明¶
　　　兵力戰陣亡贈雲騎尉¶
　　　達蘭𨽻正黄旗滿洲天聰三年從征明攻永平遵¶
　　　化皆先登崇徳元年從征朝鮮乘夜以雲梯襲南¶
<pb:KR2k0040_WYG_088-17a>¶
　　漢山城奮勇前進殁於陣二年論平朝鮮功加贈¶
　　佐領世職¶
　　固三姓哲爾徳𨽻正黄旗滿洲世居烏拉官佐領¶
　　天聰三年從征明擊𣵠州援兵敗之崇徳元年征¶
　　朝鮮殁於陣贈佐領¶
　　瓦爾哈姓薩克達𨽻正黄旗滿洲世居瑚爾哈天¶
　　聰五年隨征大凌河陣亡授雲騎尉¶
　　蘇爾修姓那木都魯𨽻正黄旗滿洲世居綏芬官¶
<pb:KR2k0040_WYG_088-17b>¶
　　佐領從征烏拉受傷至天聰九年卒弟阿爾修襲¶
　　職崇徳四年叙功加一雲騎尉是年從征薩哈連¶
　　烏拉陣亡加世職三等㕘領¶
　　瓦音布𨽻正黄旗滿洲崇徳元年從征朝鮮取義¶
　　州以第二人登城克之六年從攻明經畧洪承疇¶
　　軍執纛䧟陣被傷殁贈雲騎尉¶
　　編珠𨽻正黄旗滿洲崇徳初從征明山東有功授¶
　　雲騎尉順治二年駐防東昌因擊土賊陣亡贈騎¶
<pb:KR2k0040_WYG_088-18a>¶
　　　都尉¶
　　　舒寧額姓扎庫塔𨽻正黄旗滿洲努山族弟也初¶
　　　管佐領事崇徳二年從征明攻灤城先登明軍門¶
　　　盧象昇率兵來戰舒寧額獨衝入陣遂戰没崇徳¶
　　　五年贈佐領世職族弟祜紐¶
賜號巴圗魯以軍功授佐領順治三年征山東土冦戰殁¶
　　　于平邑贈加一雲騎尉¶
　　　阿喇穆姓𤓰爾佳𨽻正黄旗滿洲世居蘇完安珠¶
<pb:KR2k0040_WYG_088-18b>¶
　　　瑚父也任佐領以招降阿舒墨爾根人衆有功又¶
　　　從大軍戰于珊延哈達松山察哈爾寧逺等處身¶
　　　被重傷三十餘處得功牌賞賚最多順治元年入¶
　　　闗追𠞰流冦力戰陣亡贈雲騎尉¶
　　　賽弼圗姓𤓰爾佳𨽻正黄旗滿洲世居三姓父禪¶
　　　禇于崇徳四年從征薩哈連烏拉力戰身中九鎗¶
　　　卒破之論功授佐領世職賽弼圗每從征奮勇争¶
　　　先遍身鎗痕竟以傷發卒¶
<pb:KR2k0040_WYG_088-19a>¶
　　豐達禮𨽻正黄旗滿洲崇徳四年隨征索倫力戰¶
　　陣亡¶
　　覺羅碩爾昆𨽻正黄旗滿洲世居葉赫崇徳七年¶
　　隨征明圍錦州城中兵忽出衝陣碩爾昆被傷而¶
　　殁贈雲騎尉¶
　　費揚珠𨽻正黄旗滿洲世居寧古塔以地為姓崇¶
　　徳三年從征明至山東攻夏津以第二人先登順¶
　　治初駐防東昌進𠞰土賊中鎗殁加授佐領世職¶
<pb:KR2k0040_WYG_088-19b>¶
　　和圗姓圗什哩𨽻正黄旗滿洲世居黑龍江崇徳¶
　　三年從征明攻山東滕縣陣亡追贈佐領孫積善¶
　　於康熙十六年從𠞰逆藩呉三桂戰殁於四川保¶
　　寧¶
　　傅察姓鈕祜禄𨽻正黄旗滿洲世居吉林崇徳三¶
　　年從征明攻山東滕縣首先登城因後無繼者遂¶
　　墜堞而殁追贈佐領¶
　　瓦延住姓寧古塔𨽻正黄旗滿洲世居瑚爾哈崇¶
<pb:KR2k0040_WYG_088-20a>¶
　　徳三年從征明山東有功順治初駐防東昌因擊¶
　　土賊殁於陣贈騎都尉¶
　　鄂兑姓納喇𨽻正黄旗滿洲世居哈達滿達爾漢¶
　　之姪瑪福塔次子也初從征瓦爾喀多俘獲後同¶
　　征額勒岳索額赫庫楞亦有功授佐領世職崇徳¶
　　六年圍錦州松山明經畧洪承疇援兵駐於山下¶
　　鄂兑率兵進戰陣歿從弟曰阿哈丹滿達爾漢長¶
　　子也亦以出征陣殁贈各如例¶
<pb:KR2k0040_WYG_088-20b>¶
　　費揚古𨽻正黄旗滿洲崇徳時從征明錦州及攻¶
　　山東皆在事有功順治十一年從征廣東至電白¶
　　賊將馬雄等來犯費揚古率衆力戰䧟陣殁贈雲¶
　　騎尉¶
　　阿什譚姓瑪佳𨽻正黄旗滿洲崇徳七年攻錦州¶
　　奮勇䧟陣八年攻明前屯衛以紅衣礟擊其城阿¶
　　什譚於城闕處先登被傷而殁贈佐領¶
　　特庫音姓𤓰爾佳世居蘇完崇徳八年從征明燕¶
<pb:KR2k0040_WYG_088-21a>¶
　　京以雲梯攻新安縣先登殁贈佐領¶
　　烏珠克圗姓吉哩𨽻正黄旗滿洲世居沾泥崇徳¶
　　八年從征明至山東以雲梯攻泗水奮勇先登殁¶
　　於城上贈佐領又同旗能格姓赫舍哩順治六年¶
　　隨征大同叛鎮姜瓖殁於陣贈雲騎尉又有格布¶
　　額姓扎庫塔世居哈哩村從征至烏札拉孔果力¶
　　戰陣亡贈如例¶
　　特穆徳格𨽻正黄旗滿洲¶
<pb:KR2k0040_WYG_088-21b>¶
　國初以其部屬來歸崇徳七年從征明錦州執降明¶
　　之蒙古戮於城外有訥木奇者乗馬衝入睿親王¶
　　多爾衮營特穆徳格迎而擒之兩相抱持被刺身¶
　　死又同旗烏海天聰三年從征明攻遵化越衆先¶
　　登陣亡又有覺羅拉達天聰三年從征明燕京遇¶
　　薊州步兵力戰殁於陣¶
　　甄特姓民覺羅𨽻正黄旗滿洲世居長白山崇徳¶
　　五年從征明以火礟擊松山城將䧟㑹日暮罷攻¶
<pb:KR2k0040_WYG_088-22a>¶
　　明守將金國鳯連夜以繩繫木覆土塞之比明城¶
　　復完固我師進攻不能入甄特挺身奮登殁於城¶
　　上追贈佐領¶
　　邁圗姓納喇𨽻正黄旗滿洲崇徳時以啟心郎從¶
　　征明攻錦州陣亡乂有石賽姓𤓰爾佳以攻秀巖¶
　　城陣亡贈佐領¶
　　貴三姓哲爾徳𨽻正黄旗滿洲世居烏拉¶
　國初從征索爾和陣亡贈三等㕘領同時陣亡者都¶
<pb:KR2k0040_WYG_088-22b>¶
　　敏姓民覺羅世居棟鄂贈備禦世職又同旗有覺¶
　　羅巴雅爾圗世居琿春初管佐領崇徳二年從征¶
　　朝鮮旋往皮島率兩舟師渡海與敵戰因後隊兵¶
　　退無援獨率衆登岸力戰遂殁於陣贈遊擊又有¶
　　阿鈕以佐領駐防寧古塔因朝鮮叛率衆往攻中¶
　　鎗陣殁¶
　　索寧姓他塔拉𨽻正黄旗滿洲其先係察哈爾䝉¶
　　古從恩格徳禮來歸崇徳八年從征明至山東攻¶
<pb:KR2k0040_WYG_088-23a>¶
　　　萊蕪首先登城克之¶
賜號巴圗魯尋以圍大同攻渾源州中礟殁贈三等子爵¶
　　　子巴圗於康熙十七年從征逆藩呉三桂戰殁於¶
　　　洞庭¶
　　　濟山努山第四弟也初任佐領崇徳六年從圍錦¶
　　　州破明經畧洪承疇軍蒙¶
賜鏹順治元年從豫親王多鐸破流賊平定河南至潼闗¶
　　　有賊自山來犯擊敗之回軍時殿後賊復犯我軍¶
<pb:KR2k0040_WYG_088-23b>¶
　　　者三皆敗之又同李率泰等招撫二州五縣二年¶
　　　從貝勒博洛征浙江至杭州招撫府州縣凡九尋¶
　　　擢副都統駐防蘇州時賊黄蜚等約城内賊夾擊¶
　　　我師濟山同武巴海進擊四戰俱敗之後敵復大¶
　　　至中礟殁於陣加贈騎都尉兼一雲騎尉¶
　　　宜爾格徳努山族子也任佐領崇徳五年¶
太宗命薩穆什喀等往征瑚爾哈部宜爾格徳率九十人¶
　　　助之克鐸陳阿薩津二城有斬馘順治元年擢工¶
<pb:KR2k0040_WYG_088-24a>¶
　　　部理事官五年從征江西叛鎮金聲桓時賊以七¶
　　　萬衆來拒宜爾格徳同我師奮擊破之賊復連犯¶
　　　我汛地俱擊却之至信豐縣敗賊兵二萬於山嶺¶
　　　論功屢遇¶
恩詔加一等輕車都尉兼一雲騎尉十二年從征偽秦王¶
　　　孫可望於岔路口擊賊陣亡贈三等男¶
　　　那爾泰姓烏魯𨽻正黄旗滿洲世居葉赫布恕庫¶
　　　父也自幼從征天聰崇徳間屢立戰功順治六年¶
<pb:KR2k0040_WYG_088-24b>¶
　　　征大同叛鎮姜瓖戰没時其二子噶達渾那什庫¶
　　　亦在行間並奮鬭殁¶
　　　正白旗滿洲¶
　　　達音布姓他塔拉𨽻正白旗滿洲世居扎庫穆天¶
　　　命三年來歸我¶
太祖四征不庭所至輒為前哨殺敵無算前後積戰功加¶
　　　世職至三等總兵官天命八年有䝉古喀爾喀扎¶
　　　嚕特部昻安貝勒執我使者送葉赫被殺¶
<pb:KR2k0040_WYG_088-25a>¶
太祖怒命貝勒阿巴泰等統兵征之達音布從行庚辰乘¶
　　　夜疾馳明日平明渡遼河縱兵急進達音布率精¶
　　　鋭五十人先至額爾格勒知為昻安所屬遂畧地¶
　　　而前馳百餘里進攻昻安攜妻子引牛車而遁時¶
　　　㕘將雅希禪博爾晉引三十餘騎下馬伺之達音¶
　　　布亦引十餘騎以俟昻安直衝達音布達音布與¶
　　　戰擊敗之復出衆前引滿將射昻安從者乗發矢¶
　　　時執小鎗迎刺達音布中口墮馬創甚死焉¶
<pb:KR2k0040_WYG_088-25b>¶
　　　錫罕隸正白旗滿洲世居棟鄂以地為氏父倫布¶
　　　以所部四百人歸¶
太祖賜名魯克素錫罕其長子也授世職為騎都尉天命¶
　　　七年蒙古貝勒卓哩克圗部人有叛逃者錫罕追¶
　　　及之殲焉天聰元年從大貝勒阿敏征朝鮮進攻¶
　　　三塔率八十人先驅遇敵戰殁¶
太宗深惜之晉世職二等輕車都尉子鄂碩見人物¶
　　　錫爾泰錫罕弟也初任佐領在十六章京之列以¶
<pb:KR2k0040_WYG_088-26a>¶
　　　戰績授遊擊世職天命六年從征明取瀋陽明總¶
　　　兵陳䇿統兵三萬營於黄山聞我兵進攻瀋陽遂¶
　　　渡渾河來援¶
太祖即遣右翼四旗兵進戰久之不退復令後軍往助錫¶
　　　爾泰與焉擊射衝突而入明兵敗走追至渾河陣¶
　　　斬總兵陳䇿等而錫爾泰同布哈郎格等以先登¶
　　　力戰亦殁焉其長子拉都於崇徳五年七年兩從¶
　　　圍錦州皆有功寧逺之役往窺敵塹陣亡其弟巴¶
<pb:KR2k0040_WYG_088-26b>¶
　　　都順治元年隨入闗先登敗流賊又敗之慶都叙¶
　　　績累加授㕘領世職五年從征福建戰殁於羅源¶
　　　贈一等輕車都尉又一雲騎尉¶
　　　巴都哩𨽻正白旗滿洲世居佟佳以地為氏天命¶
　　　元年同伊弟䝉阿圗來歸授總兵世職巴都哩有¶
　　　才能屢立戰功十年從攻明旅順口克敵有功天¶
　　　聰三年從征明攻遵化先登¶
太宗親以金巵賜酒七年任禮部承政八年隨征明畧錦¶
<pb:KR2k0040_WYG_088-27a>¶
　　　州還征科爾沁七月甲戌¶
太宗在大同貝勒阿巴泰等遣使奏言我兵攻王家莊城¶
　　　時禮部承政巴篤哩督衆力戰攻城被創不退中¶
　　　箭而亡時¶
太宗方飲聞之即罷飲曰此舊臣也効力多年為之泣下¶
　　　贈副都統順治十三年¶
世祖追念開國功臣¶
賜諡敏壯立碑墓道¶
<pb:KR2k0040_WYG_088-27b>¶
　　　拜姓佟佳𨽻正白旗滿洲屢以軍功任副都統兼¶
　　　禮部承政會同索海征瓦蘭喀路我師失利拜與¶
　　　譚布力戰敗之師還索海曰此譚布與拜兩虎將¶
　　　之力也¶
太宗乃加賞二人順治二年從豫親王多鐸平定河南江¶
　　　南並在行間有功六年攻大同叛鎮姜瓖陣亡加¶
　　　騎都尉世職¶
　　　新泰姓覺爾察𨽻正白旗滿洲父阿巴泰歸我¶
<pb:KR2k0040_WYG_088-28a>¶
太祖任佐領因擊巴雅拉部圗勒申受傷而卒新泰其長¶
　　　子也屢從征伐積軍功至遊擊厯任䕶軍統領天¶
　　　命十一年攻寧逺力戰陣亡順治元年加贈男爵¶
　　　葉陳姓舒穆嚕𨽻正白旗滿洲世居珠舍哩¶
　　國初來歸¶
太祖遇之甚厚以妹妻之稱為額駙從征哈達時奮勇力¶
　　　戰陣亡贈㕘將弟葉錫亦於珠舍哩之戰被創而¶
　　　殁¶
<pb:KR2k0040_WYG_088-28b>¶
　　　錫佛𨽻正白旗滿洲任㕘領天命六年隨征明攻¶
　　　瀋陽於正藍旗所轄汛守遇敵力戰陣亡授備禦¶
　　　世職又同旗屯泰征明至山東奮勇跳城中傷殁¶
　　　卓爾糾姓托和羅𨽻正白旗滿洲世居瑚爾哈天¶
　　　聰三年從征明燕京往運草束遇敵力戰陣亡子¶
　　　圗那屢著戰功晉職輕車都尉順治十六年從征¶
　　　偽晉王李定國力戰陣殁贈一等輕車都尉¶
　　　瑚碩布姓佟佳𨽻正白旗滿洲達爾漢第五子也¶
<pb:KR2k0040_WYG_088-29a>¶
　　初襲職為騎都尉天聰五年從征大凌河陣亡加¶
　　贈雲騎尉¶
　　羅洛科𨽻正白旗滿洲隨攻沙嶺有功授佐領崇¶
　　徳二年因征皮島殁於陣同旗有佐領翁克天聰¶
　　六年從征明錦州力戰陣亡又有佐領覺羅阿特¶
　　達征寧古塔陣亡其子錫拉圗亦官㕘領崇徳二¶
　　年在皮島戰殁又有弼雅達亦以佐領從征朝鮮¶
　　陣殁¶
<pb:KR2k0040_WYG_088-29b>¶
　　音達呼齊𨽻正白旗滿洲早從征伐屢立戰功天¶
　　聰三年從征明攻遵化奮勇登城中傷而殁贈佐¶
　　領又同旗多理善天聰三年從征明由大同入邊¶
　　攻堡陣殁贈佐領世職又有琿達善天聰三年從¶
　　征明至薊州遇敵陣亡又有喀爾哈那天聰八年¶
　　隨征明山西至大同力戰陣亡¶
　　麥色姓那木都魯𨽻正白旗滿洲康果禮次子也¶
　　世為綏芬屯長天聰時以章京從征塔山陣亡¶
<pb:KR2k0040_WYG_088-30a>¶
　　希福𨽻正白旗滿洲官㕘領天聰間屢有軍功崇¶
　　徳七年從克錦州任左翼帥防守山城敵來犯射¶
　　退之敵又攻我正藍旗汛地往助擊之及再戰遂¶
　　殁於陣贈輕車都尉¶
　　瑚什布𨽻正白旗滿洲天聰八年從征明圍大同¶
　　攻克闗廂復奮勇進攻中火礟而殁加贈騎都尉¶
　　珠三姓李佳𨽻正白旗滿洲世居札庫穆初任佐¶
　　領屢著軍功崇徳二年從攻皮島首先乘舟渡海¶
<pb:KR2k0040_WYG_088-30b>¶
　　迎敵我後軍失援登岸戰殁加贈至輕車都尉弟¶
　　努三從攻大同戰没於五臺又我軍攻皮島時同¶
　　旗陣没者曰拜台珠¶
　　覺羅雍貴𨽻正白旗滿洲崇徳三年從征明擊通¶
　　州兵敗之五年圍錦州擊敗松山杏山兵七年擊¶
　　敗明經畧洪承疇軍八年進攻前屯衛先登殁贈¶
　　佐領¶
　　羅多理姓佟佳𨽻正白旗滿洲世居扎庫穆崇徳¶
<pb:KR2k0040_WYG_088-31a>¶
　　五年從征明圍錦州七年擊松山兵皆有功順治¶
　　初從平陜西江南福建屢戰皆捷六年從征叛鎮¶
　　姜瓖圍大同中創而殁贈騎都尉又同旗瑚通格¶
　　姓奇塔拉世居長白山崇徳八年從征明山東攻¶
　　臨清先登環堞而戰没于陣贈佐領¶
　　特坤達音布第三子也¶
　國初屢從征伐有功累官一等侍衛崇徳七年從征¶
　　明圍錦州攻明經畧洪承疇第三營軍力戰陣亡¶
<pb:KR2k0040_WYG_088-31b>¶
　　贈佐領世職¶
　　甘塔哈𨽻正白旗滿洲崇徳中屢著軍功順治五¶
　　年隨征山東曹縣土宼攻城時中火礟殁贈雲騎¶
　　尉子噶思海亦以從𠞰逆藩呉三桂戰没于永興¶
　　格布庫姓民覺羅𨽻正白旗滿洲崇徳時即宣力¶
　　戎行順治元年入闗擊流賊追至慶都殲之授佐¶
　　領三年隨𠞰流賊張獻忠于四川㑹正藍旗兵被¶
　　賊所困往援中箭殁于陣贈騎都尉子衛赫亦以¶
<pb:KR2k0040_WYG_088-32a>¶
　　　𠞰逆藩呉三桂戰没于湖廣之彛陵¶
　　　斡泰姓𤓰爾佳𨽻正白旗滿洲崇徳時即在行間¶
　　　効力順治二年追流賊至揚子江遇賊船先登擒¶
　　　之被重創五年征山東土賊陣亡贈雲騎尉又同¶
　　　旗岱納姓巴雅爾屢從征伐有功順治二年南征¶
　　　攻楊州奮勇先登中傷殁贈佐領¶
　　　嘉隆阿姓𤓰爾佳𨽻正白旗滿洲世居松花江兄¶
　　　曰噶布拉崇徳時從攻明山東屢有戰績加授佐¶
<pb:KR2k0040_WYG_088-32b>¶
　　　領嘉隆阿初征黑龍江即有功順治二年擊流賊¶
　　　于延安以殿後身中十二鎗力戰陣殁贈世職三¶
　　　等輕車都尉¶
　　　哈爾巴姓民覺羅𨽻正白旗滿洲崇徳時即屢從¶
　　　征伐順治元年從入闗五年從征南將軍譚泰征¶
　　　江西叛鎮金聲桓以雲梯攻九江先登¶
賜號巴圗魯屢加授一等輕車都尉十一年從征福建海¶
　　　賊鄭成功賊兵十餘萬來奪我巨礟哈爾巴隨我¶
<pb:KR2k0040_WYG_088-33a>¶
　　　師擊敗之又連敗其衆旋攻海澄縣中鎗殁贈一¶
　　　等輕車都尉同旗舍格以征𠞰逆藩呉三桂戰没¶
　　　于江西吉安¶
　　　鄂爾布𨽻正白旗滿洲崇徳七年隨征明錦州有¶
　　　功順治十六年在福建厦門遇海賊鄭成功兵力¶
　　　戰陣亡贈雲騎尉¶
　　　達爾布姓烏札拉𨽻正白旗滿洲世居黑龍江崇¶
　　　徳間早從征討屢立軍功擢㕘領順治九年敬謹¶
<pb:KR2k0040_WYG_088-33b>¶
　　　親王尼堪戰没于衡州達爾布力戰中礟殁¶
　　　正紅旗滿洲¶
　　　烏爾昆𨽻正紅旗滿洲以備禦從¶
太祖克遼瀋有功授遊擊世職後駐防海州稱職加授二¶
　　　等㕘將天聰三年攻薊州被創卒其孫科魁順治¶
　　　中從征湖廣浙江屢立戰功¶
　　　色勒布姓烏扎拉𨽻正紅旗滿洲父薩鈕于¶
太祖時來歸色勒布其次子也崇徳二年襲職順治元年¶
<pb:KR2k0040_WYG_088-34a>¶
　　從入闗擊流冦于潼闗屢敗其衆二年從征江南¶
　　攻江隂中巨礟殁贈三等㕘領其兄之子曰莫羅¶
　　渾初襲父赫頁諾佐領職順治時平定杭州紹興¶
　　及福建廣東皆有功加世職二等輕車都尉康熙¶
　　十七年進攻海澄殁于陣¶
　　岳樂順𨽻正紅旗滿洲天聰七年以㕘領從攻明¶
　　旅順口奮勇先登力戰陣亡屢贈二等輕車都尉¶
　　世職¶
<pb:KR2k0040_WYG_088-34b>¶
　　輝山𨽻正紅旗滿洲崇徳三年任兵部理事官六¶
　　年隨征明圍松山順治元年隨追流冦至潼闗三¶
　　戰三敗之師旋殿後被創殁于軍贈雲騎尉¶
　　布達理𨽻正紅旗滿洲崇徳三年征明敗敵于邊¶
　　外六年從擊明經畧洪承疇軍敗之順治元年從¶
　　入闗追流冦師抵潼闗屢敗賊衆五年隨征江西¶
　　叛鎮金聲桓敗賊于湖口其黨以七萬衆來薄我¶
　　營中箭殁于陣贈世職騎都尉¶
<pb:KR2k0040_WYG_088-35a>¶
　　烏納哈賴𨽻正紅旗滿洲崇徳五年從征明圍錦¶
　　州困松山乘夜刦敵敗明兵于寧逺二年隨征至¶
　　江南屢有戰功以攻江隂中礟殁贈世職三等㕘¶
　　領¶
　　伊明阿𨽻正紅旗滿洲崇徳三年隨征明攻松山¶
　　城中傷殁于城下同旗覺羅蘭泰崇徳六年復征¶
　　明圍錦州在松山力戰陣亡¶
　　額貝𨽻正紅旗滿洲崇徳六年從征明圍錦州擊¶
<pb:KR2k0040_WYG_088-35b>¶
　　敗松山兵七年從征寧逺有斬獲八年隨征明攻¶
　　薊州及濠中礟殁贈佐領世職¶
　　貴穆臣𨽻正紅旗滿洲崇徳八年從征明至山東¶
　　攻郯城先登殁贈佐領世職¶
　　阿納海姓佟佳𨽻正紅旗滿洲岱松阿子也崇徳¶
　　時効力行間襲佐領世職管㕘領事順治元年隨¶
　　南征流冦三年隨征四川皆有功十八年隨征山¶
　　東賊渠喬玉季於連山賊乘夜劫我營奮力拒敵¶
<pb:KR2k0040_WYG_088-36a>¶
　　身中三十二創殁于陣加世職三等輕車都尉¶
　　石賴𨽻正紅旗滿洲崇徳時即在行間宣力順治¶
　　元年十一月從南征平定河南江南二年征浙江¶
　　攻嘉興先登有功再攻崑山中火礟殁䘏贈如例¶
　　同旗達魯哈順治元年從入闗征流冦累有戰功¶
　　二年至江南攻江隂中礟陣亡贈雲騎尉世職¶
　　留哈𨽻正紅旗滿洲順治元年從入闗追𠞰流賊¶
　　至涿州松蘿店陣亡贈佐領世職同旗鄂哈順治¶
<pb:KR2k0040_WYG_088-36b>¶
　　元年從入闗擊流賊力戰陣亡康熙二十年追贈¶
　　䕶軍㕘領又有巴揚阿順治三年從征四川流冦¶
　　張獻忠陣没¶
　　莫洛姓阿顔覺羅𨽻正紅旗滿洲世居長白山順¶
　　治初任刑部理事官康熙六年擢都察院左副都¶
　　御史七年擢山西陜西總督有惠政九年陞刑部¶
　　尚書十二年逆藩呉三桂反十三年正月大軍由¶
　　陜西進征以莫洛為經畧駐西安尋加武英殿大¶
<pb:KR2k0040_WYG_088-37a>¶
　　　學士莫洛駐兵寧羌州南教塲會提督王輔臣叛¶
　　　猝攻莫洛營莫洛親率兵併力射却之既而輔臣¶
　　　身自督戰衆遂復攻礟矢齊發莫洛中鎗死所部¶
　　　官員筆帖式等死者甚衆¶
賜祭葬諡忠愍¶
　¶
　¶
　¶
<pb:KR2k0040_WYG_088-37b>¶
　¶
　¶
　¶
　¶
　¶
　¶
　¶
　欽定盛京通志卷八十四¶
