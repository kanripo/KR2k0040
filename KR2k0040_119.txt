# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:42.872546
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷一百十九
<pb:KR2k0040_WYG_119-1a>¶
欽定四庫全書¶
欽定盛京通志卷一百十九¶
　國朝藝文(五/)¶
　　雅¶
<pb:KR2k0040_WYG_119-2a>¶
　欽定四庫全書¶
　欽定盛京通志卷一百十九¶
　　國朝藝文(五/)¶
　　　雅¶
　聖駕東廵¶
　　盛京恭謁¶
祖陵大禮慶成雅(有序/)　(癸亥/)　　　　　劉　綸¶
皇上御極之八載敬¶
<pb:KR2k0040_WYG_119-2b>¶
天尊¶
祖誠民格神治具畢張大化翔洽仰惟¶
列聖東土肇基¶
陟降在庭之近俯念¶
　　陪京父老延頸舉踵喁喁望幸之誠迺以七月上旬¶
　勅禮臣備¶
　法駕恭謁¶
永陵¶
<pb:KR2k0040_WYG_119-3a>¶
福陵¶
昭陵甚盛典也(臣/)謹按詩誦發祥書陳觀徳自昔豐功¶
　　　駿烈莫不推本前徽如軒轅橋山顓頊附禺伊耆¶
　　　榖林重華珠邱並足集慶垂光用存景慕至考上¶
　　　陵之禮詳於炎漢之年葢以原廟衣冠寢園弓劍¶
　　　先王所為創業垂統嗣世所由僾見愾聞皆於是¶
　　　乎在我¶
　朝受符¶
<pb:KR2k0040_WYG_119-3b>¶
上帝¶
聖人首出卜年卜世奕葉重光逮我¶
太祖¶
太宗篤祜凝庥鴻圖式擴梯航所届悉主悉臣𬗟維遼海¶
　　　神臯實鍾王氣建邦啟宇墨食於兹固已嫓豳岐¶
　　　而軼豐沛¶
世祖定鼎自燕¶
　　留都並峙髙山天作流澤孔長瞻望¶
<pb:KR2k0040_WYG_119-4a>¶
龍興隩區松栢丸丸¶
寳城奕奕億萬禩昭格明禋之感是繼是承¶
聖祖在御時巡¶
躬親展謁隆儀疊舉所為志敬節具者備載史書¶
　皇上世徳作求肇稱殷禮諏辰夙事有翼有䖍供奉¶
皇太后行則侍輦居則問¶
安敬愛兼摯¶
　翠華所過秋宇澄霽川原彌望百昌成遂自從官以及¶
<pb:KR2k0040_WYG_119-4b>¶
　　　候吏逺近歡趨迺至諸藩後先幅輳周廬星拱蹌¶
　　　蹌濟濟咸帣韝鞠&KR0957;而進¶
　萬壽之觴也古稱枌榆樂土詎足倫比惟時¶
　聖衷淵穆按册披圖於礪山帶河昄章胥集見規模之¶
　　　閎逺焉於櫛風沐雨勝蹟依然見締造之艱難焉¶
　　　於民物淳龎軍實整繕見古風之可愛而本根之¶
　　　益固焉惟¶
天惟¶
<pb:KR2k0040_WYG_119-5a>¶
祖宗眷念子孫臣庶畀以生成¶
　皇上一體¶
天¶
祖之心治之是以升香瘞璧而肸蠁通舞徳歌功而精誠¶
　　　洽祀事既蕆¶
　垂裳當宁受羣臣朝¶
　渙汗特頒小大稽首所以行¶
　一人之慶所以合萬國之歡循古制也崇家法也昭錫¶
<pb:KR2k0040_WYG_119-5b>¶
　　　類也示懐柔也皇皇哉¶
　大孝至仁備矣(臣/)濫竽詞館夙効編摩伏覩¶
　史箴金匱之藏¶
先猷炳煥有踰徃牒兹復以職司輿僕恭遇¶
　和鑾清蹕道左跪迎屬在工寮並得陳詩紀盛竊未敢¶
　　　以弇陋自解謹獻其辭曰¶
　　　我¶
　皇踐阼纘¶
<pb:KR2k0040_WYG_119-6a>¶
列祖之徳有典有則是崇是式見於¶
郊¶
廟祗祗翼翼永言孝思維¶
丹陵是即(一/章)¶
天降大寳命眷時瀋陽篤生¶
髙后肇造厥邦闥門潭潭導我三江奄有九有耆定下土¶
　　　方(二/章)¶
天戈麾矣禆王撫矣閑閑禁旅陳樽爼矣嶪嶪寢成縣簨¶
<pb:KR2k0040_WYG_119-6b>¶
　　　虡矣繼繼䋲䋲百神是主矣(三/章)¶
皇綱帝紘歸我¶
聖神四十有八部面内咸賔暨使犬使鹿冠帶侁侁¶
　帝曰欽哉維創守道均(四/章)¶
　　裸室兮露垂¶
　　齋房兮芝茁於昭兮¶
仁皇茂典兮是秩馳道兮筵開鎮山兮笏立笏立兮崔嵬¶
　　　凝¶
<pb:KR2k0040_WYG_119-7a>¶
景命兮延洪哉(五/章)¶
　　　嵗建亥兮星在栁¶
　皇䋲¶
武兮澤單厚揚¶
　徳旌兮啟¶
　文囿詣¶
璇宫兮奉¶
聖母迎鳩杖兮拜馬首稱上瑞兮¶
<pb:KR2k0040_WYG_119-7b>¶
　皇則有原田每每兮長禾被畝(六/章)¶
　皇帝至止封樹來雲煌煌像設愾乎如有聞載羅鞸琫¶
　　　載具典墳(先是/)¶
(列上命史館恭繕/  祖實録尊藏)¶
　　(盛京/)丕顯我下武繼序我思文(七/章)¶
　　　九功歌七徳舞蠲剛日荐清醑¶
　　閟殿峩峩三光牖戸俄朶之城謨惠之野(叶/)酹從龍¶
　　　兮訖分虎蕭薌絪緼兮¶
<pb:KR2k0040_WYG_119-8a>¶
皇受祜及我嘉師兮亦其福汝(八/章)¶
　　祠官告備迺慰迺宣曰敦本茂實維¶
聖所先訓練以時既精既研攷牧以時既蕃既便以迪¶
　　我四民服髙曽之傳(九/章)¶
　　沐日浴月環滄瀛兮乾經坤絡開¶
　上京兮井廬櫛比周原砥平兮弋山漁澤厥壤可畊¶
　　兮徳産精兮萬寳成兮(十/章)¶
　　赫赫兮¶
<pb:KR2k0040_WYG_119-8b>¶
王居洋洋兮¶
聖謨上賅兮雅頌下括兮京都繪天賦海兮¶
睿藻抒維洛宅有誥兮維邠原有圖(十一/章)¶
　　遂開¶
明堂¶
聖人當陽¶
賜酺一日¶
賜爵一級爾禄爾糈¶
<pb:KR2k0040_WYG_119-9a>¶
　皇則予之爾絲爾粟¶
　皇則復之及爾耆耉曰饋之酭之及爾圜嘉曰省之宥¶
　　　之¶
列祖之光維我¶
　皇之慶(叶/)時萬時億承¶
天之况(叶章十/二)¶
　聖駕東巡¶
　　盛京恭謁¶
<pb:KR2k0040_WYG_119-9b>¶
祖陵大禮慶成雅(有序/)　(癸亥/)　　　　　汪由敦¶
　　　(臣/)聞奉先思孝必隆報本之忱懐永圖艱必宏述¶
　　　祖之典是以景員松栢藻歌商楹髙山漆沮騰¶
　　　軌姬籙闡祚由其卜昌釐風以之歸厚於皇¶
　聖清俔天錫羡拓迹開統重光緝熙若水降祥之地遶¶
　　　樞電而湛星虹橋山閟兆之都擁熊羆而䕃雲物¶
　　　瑶臺&KR1132;嵼外大國之幅&KR0695;皇澗瀠洄篤公劉之締¶
　　　構珍符欲集宇&KR2586;構其氤氲運㑹將開山川鬱其¶
<pb:KR2k0040_WYG_119-10a>¶
　　　磅礴神臯奥區福地昌衢創古迄今靡得侔焉巍¶
　　　巍¶
三陵天設地成左遼右瀋¶
　　盛京建焉九鼎既奠是為¶
　　陪都狭沛里而陋譙鄉掩媯虚而轥邰室津名析木¶
　　　天街分箕尾之躔嶺號輝山土宇擴幽營之趾削¶
　　　成長白抗終南太華之峯沆瀣混同滙温洛榮河¶
　　　之氣俗泰華胥風厚豳野形勝天府華實上腴赫¶
<pb:KR2k0040_WYG_119-10b>¶
　　　矣壯乎斯太紫之殊庭坤靈之寳域也若其重軒¶
　　　雙闕之麗参塗九市之殷千廬八屯之周百躔萬¶
　　　雉之宻粲乎隱隱與¶
　　京師同制洵足以奉¶
陵邑而固¶
　皇基隆上都而觀萬國者乎我¶
　皇上燕天嗣構敬日凝圖襲恩累愛之化成稽古憲章¶
　　　之烈盛恊氣之所翔逰淳化之所甄治文明之所¶
<pb:KR2k0040_WYG_119-11a>¶
　　　震耀聲教之所布濩淪深格髙暢垓泝埏景鑠鴻¶
　　　祐殊徽茂祉穰穰簡簡磑磑即即百年膺慶鍾明¶
　　　備之期七世恢基考¶
祖宗之徳固以道藹配京勲昭紹庭矣猶以象畊靈隧展¶
　　　軨之路方遥龍鼎幽宫升香之禮未舉蒼蒼畢隴¶
　　　鬱鬱春郊永言¶
弓劍之遺有積露霜之慘昔我¶
皇祖躬勤三巡有恪執事上以崇本報功答¶
<pb:KR2k0040_WYG_119-11b>¶
列聖在天陟降左右之眷下以覲岳省方知民風土族王¶
　　　業艱難之自斯乃¶
　　國家舊章¶
神聖逺謨不可闕也嵗在昭陽月旅夷則登榖告期載嘗¶
　　　佇典¶
　皇上乃奉¶
皇太后發軔紫宫清埃遼左黄麾紫葢出霄甸而馭風雷¶
　　　赤芾金貂扈烟途而序鵷鷺静¶
<pb:KR2k0040_WYG_119-12a>¶
　　帷宫於緑野仍勤問膳之儀肅¶
　　帳殿於黄圖尚展含飴之樂桑麻彧彧夾¶
　　輦路而舖芬黍稷與與委珍阡而縟錦若乃取材講¶
　　　事順時令而耀威神舉柴收禽賛梁鄒而登爼¶
　　　器諒軌物之所經豈遊娛之為壯于是風馳霧集¶
　　　長驅虎踞之鄉天旋靈㳺直指龍飛之宅桑梓依¶
　　　然枌榆在望¶
　晬容有穆孝享用蠲洞屬幽喻肅雝顯詔官職有序駿¶
<pb:KR2k0040_WYG_119-12b>¶
　　　奔秉徳黄彛玉豆告嘉栗於¶
靈阿金支秀華接¶
神斿於詄蕩蒼雲布地豐融享右之符蕭光燭天晻藹淵¶
　　　祥之貺于斯時也穆穆焉皇皇焉愛慤咸致僾愾¶
　　　若接騰漢典於視奩跨唐規於獻服者矣既而存¶
　　　問髙年採訪謡俗酬褒鄂之陪塋徧方望之羣祀¶
　御總章¶
　布綸綍中陽白水仍沾¶
<pb:KR2k0040_WYG_119-13a>¶
　賜復之歡羽琌釣臺共飫愷樂之燕所以承¶
靈億而擁休嘉隆孝熙而示慈惠也爾乃七騶厲餙肅禁¶
　　　旅而習威儀三表鳴鐃稽政典而明坐作軍容以¶
　　　禮成大閲以義舉因斯以讋泰武於遐外憺威稜¶
　　　於藩維震叠之用斯宏柔懐之經彌逺然後振旅¶
　　　神都廻麾雲嶠千旌鳳轉翊¶
　　大輅而前驅萬騎龍趣遵康衢而復路邦基有維岱¶
　　　之安¶
<pb:KR2k0040_WYG_119-13b>¶
　鼎業有如岡之福懿爍之蹟猗歟偉哉且夫追逺率¶
祖配天綏嘏鴻慶也時邁車功觀風㑹同茂典也大禮大¶
　　　樂神人允若治本也乃文乃武威福率土化權也¶
　　　用能經綸萬樞雍動八表道凝克紹垂衣馳玉檢¶
　　　之功義極如存指掌謐珠囊之運比時巡於徃事¶
　　　則汾射韜芬第嘉頌於從臣則卷阿避徳(臣/)沐浴¶
　　元化叨塵近侍雖未獲叅扈¶
　　清蹕而竊幸遭逢¶
<pb:KR2k0040_WYG_119-14a>¶
　　盛典逺希生民皇矣思文清廟之作雍容揄揚降慕¶
　　　長卿孟堅退之子厚之篇鏗鍧炳耀輙採古義勉¶
　　　課末音謹為雅詩十五章上獻詩曰¶
昊天有成命集我¶
　皇清爰降¶
　帝女錫朱果以茹篤生¶
藝祖肇是受新𤓰瓞衍緒長白導源運啟髙山鬱鬱¶
永陵峻極於¶
<pb:KR2k0040_WYG_119-14b>¶
天(一/章)¶
　　　赫赫¶
太祖勃興東土甲士十三我仇是殱既殄我仇我戎孔修¶
　　　羣兇沸騰¶
王師濯征殪厥戎首方域以寧九姓摧止五部歸止覆育¶
　　　列國¶
帝號徽止(二/章)¶
天祚大邦遼水之陽既溥既長攷卜維¶
<pb:KR2k0040_WYG_119-15a>¶
皇曰時曰止于瀋之涘宅是¶
　　盛京萬年攸始(三/章)¶
　　　明綱既隳四路集師¶
皇奮其武天戈一麾五日三㨗大¶
　皇清之業誕受四國巍巍¶
福陵垂裕萬葉(四/章)¶
太宗嗣服仁濡義肅平壤漠漠朝鮮臣伏杏山矗矗明師¶
　　　載覆如飈斯馳至于青兖匪利天下弗劉弗翦(五/章)¶
<pb:KR2k0040_WYG_119-15b>¶
　　　武功既殫文明矞皇乃創¶
　　國書乃秩典章八纛央央百僚蹌蹌使鹿使犬重譯¶
　　　來王於昭¶
昭陵長發其祥保又斯無疆(六/章)¶
　皇矣¶
世祖統一九區式睠舊京肇啟¶
帝圖景亳生商豐鎬造周元戎禁旅卿尹府僚以衛¶
山林以固¶
<pb:KR2k0040_WYG_119-16a>¶
　皇都(七/章)¶
　　　越我¶
聖祖六飛三臨用展孝誠翼翼以興大朝酆宫¶
恩滂景從亦越我¶
世宗來覲於東¶
三后在天肸蠁昭明不顯不靈佑啟我¶
　後人(八/章)¶
　皇帝御宇于兹八年于¶
<pb:KR2k0040_WYG_119-16b>¶
郊于¶
廟對越有䖍惟¶
烈祖之緒時予仔肩聿追厥¶
先敢曰逺而¶
皇祖有明憲予敢緩而肅奉¶
慈御龍婉婉而至徳要道崇化本而(九/章)¶
　　鸞旂晨發旭日杲杲山祇岳靈徯望¶
　　翠葆載飭我旅戢我徒圉分部徐驅母躪我稷黍(十/章)¶
<pb:KR2k0040_WYG_119-17a>¶
　　　爰厯古塞爰駐¶
　　山莊追維¶
祖烈攄慕¶
　天章¶
　鑾輅東指藩服之履來迓來衛來庀儲偫¶
　帝顧曰嘻毋汝勞只匍伏固請奔走趨俟(十一/章)¶
　　　狩於平郊選徒不囂麀鹿儦儦有熊斯趫有虎斯¶
　　　嘷¶
<pb:KR2k0040_WYG_119-17b>¶
　天弧一發猛獸在庖諸蕃震愕相顧告語聞諸我先曰¶
聖祖神武永世追慕¶
　今皇天威宛¶
聖祖重覩儀式刑¶
祖宗之徳莫敢不服揚¶
祖宗之功莫不率從(十二/章)¶
　　　言循三江言涉重岡自東征西¶
三陵相望旖旎雲旂煜爚神光綏予¶
<pb:KR2k0040_WYG_119-18a>¶
　孝孫¶
歆是孝享言建功宗言徧羣神我¶
　皇蒸哉(十三/章)¶
　　　言次¶
　　盛京路寢奕奕羣后肆朝㑹同有繹式宴式賚湛露¶
　　　滋液施及陪貳㳺泳¶
　皇澤(十四/章)¶
　　　禮告備矣¶
<pb:KR2k0040_WYG_119-18b>¶
　徳施槩矣遄言還¶
　蹕敬我事矣于¶
廟告至拜¶
烈祖明賜經塗屢千經時累月雷動雲行靡戒靡蹶若艾¶
　　　若稚扶携走謁亶¶
列祖之詒繹時孝思於萬斯年介我純熙於萬斯年鞏我¶
　　　丕基(十五/章)¶
　聖駕東巡¶
<pb:KR2k0040_WYG_119-19a>¶
　　盛京恭謁¶
祖陵大禮慶成雅(有序/)　(癸亥/)　　　　　萬承蒼¶
　　　(臣/)聞聖人之徳無以加於孝宗廟之禮所以祀其¶
　　　先夫孝暨之而塞乎天地溥之而横乎四海惟聖¶
　　　人而在天子之位者氣盛而化神情深而文明為¶
　　　能極其量焉因心致愛由近逹逺中庸不曰祀其¶
　　　祖而曰祀其先明不可以世數限也漢儒議祀禮¶
　　　者皆謂藏魄於墓迎精於廟故宗祧之制特詳而¶
<pb:KR2k0040_WYG_119-19b>¶
　　　陵寢之儀不著(臣/)竊疑之夫聖王之於其先也無¶
　　　所不用其敬雖一裳衣一器皿猶必世世奉之况¶
　　　形體之所在乎史記稱武王九年上祭於畢斯即¶
　　　謁陵之明證楚茨諸詩言成王之能奉祭也有曰¶
　　　絜爾牛羊以徃蒸嘗古者廟在王宫之左不當言¶
　　　徃意即祀文武於社中而經傳未明言之耳漢髙¶
　　　帝有天下於先世所居之國若秦晉梁荆皆設祠¶
　　　祀官長陵特建原廟至明帝永平二年幸長安祠¶
<pb:KR2k0040_WYG_119-20a>¶
　　　髙廟遂有事於十一陵三年奉光烈太后祠章陵¶
　　　自時厥後兹禮遂顯蔡邕以為天子事亡如存用¶
　　　心周宻其禮雖煩而不可省者是也我¶
　　朝肇基東極奄有萬邦¶
　聖徳神功彪炳宇宙邠岐之境¶
三陵在焉¶
世祖章皇帝定鼎燕都¶
駕發盛京恭申祭告¶
<pb:KR2k0040_WYG_119-20b>¶
聖祖仁皇帝在位六十餘年三謁¶
祖陵禮儀大備¶
親製碑頌光勒貞珉¶
世宗憲皇帝昔在藩邸奉¶
命代祀¶
列祖來&KR1421;報本追逺奕世孔䖍我¶
　皇上纉承洪緒祗肅明禋禮樂蔚興治化翔洽緬思¶
先烈夙夜無心爰以八年之秋戒百官具¶
<pb:KR2k0040_WYG_119-21a>¶
　鸞輅恭奉¶
皇太后而徃謁焉於是兆庶懽騰神靈悦豫微雲歛翳天¶
　　　髙日晶從者溢途瞻者夾路以¶
　　興京開運山直¶
　　盛京東北水源木本先後有倫迺由熱河取道邊塞¶
　　　覽其風土耀我聲靈䝉古諸藩趨迎立侍昔也用¶
　　　武之地今則豫逰之郊所過山川如在户牖九月¶
　　　乙未至於¶
<pb:KR2k0040_WYG_119-21b>¶
永陵升自東階九□三奠王公陪位百爾駿奔翼日丙申¶
　　　大祀志潔儀豐苾苾芬芬¶
神保是格工祝致告福禄來崇壬寅恭祀¶
福陵癸夘恭祀¶
昭陵行禮如初致慤彌著僾乎愾然若有見聞迺蒞¶
　　盛京啟¶
　清寧之宫陞¶
　　崇政之殿讌王大臣及諸藩君長延問宗室耆舊¶
<pb:KR2k0040_WYG_119-22a>¶
　慶賜遂行湛恩汪濊黄髪之叟白屋之甿莫不欣喜相¶
　　　謂我儕生長留都幸得見¶
　太平天子不圖禮文之盛徳意之周至於如此也¶
　皇上思開創之艱難樂民物之殷阜歡留信宿賦詠盈¶
　　　編¶
　睠念萬㡬星言囬¶
　蹕于是祗告¶
列祖循山海闗經永平以至¶
<pb:KR2k0040_WYG_119-22b>¶
　　京師謁¶
太廟而告成事焉是行也徃返四千餘里¶
　皇上誠敬積中忘其勞勩侍奉¶
聖母起居以時每日¶
　御行幄聴政如常¶
　車駕所經省方觀民勸農講武有司無供億之煩而民¶
　　　胥受澤葢¶
　聖天子一舉事而萬善咸備焉猗歟盛哉(臣/)備員史館¶
<pb:KR2k0040_WYG_119-23a>¶
　　　侍直¶
　　講幃恭遇¶
　　盛典焜煌宜有紀述伏讀周雅皇矣生民諸詩皆因¶
　　　所祭而歌其先祖勲徳其於孝孫有慶尤三致意¶
　　　焉臣竊取斯義撰古雅十章恭呈¶
　睿覽蠡測管窺未罄萬一第欲敷陳其事云爾辭曰¶
上帝鑒觀四方孰徳發揚積厚流長將全畀所覆俾億萬¶
　　　世有常我¶
<pb:KR2k0040_WYG_119-23b>¶
肇祖克當之¶
興祖荒之¶
景祖康之至於¶
顯祖彌熾而昌則踵其祥則衍其慶佑啟無疆(一/章)¶
天眷佑我¶
　清¶
太祖蹶厥生仁武且明恢拓八紘躪愛渾城鏖九國之兵¶
　　　明將來犯衆四十七萬一鼓殱之四路烟散遂都¶
<pb:KR2k0040_WYG_119-24a>¶
　　盛京¶
　皇猷炳煥建官定制萬世為憲(二/章)¶
　　　於赫¶
太宗至誠至仁敷教以文任官惟賢西柔䝉古東奠朝鮮¶
　　　明政不綱興師於燕燕城垂克¶
帝命勿棘并冀兖青所向無敵¶
神武不殺於哉¶
帝徳(三/章)¶
<pb:KR2k0040_WYG_119-24b>¶
　　　順治初載盗入明籞¶
帝命師旅救民水火誅其盗首明之遺老率彼士女前歌¶
　　　後舞迎我¶
世祖作神人主億萬斯年六合同宇¶
二祖積用有成¶
上帝則寧(四/章)¶
　　　維¶
　清受¶
<pb:KR2k0040_WYG_119-25a>¶
命世有¶
　聖人¶
　皇帝仁孝¶
聖祖之孫¶
聖祖之孫¶
世宗之子奉時辰牡明粢清醴至於東海以享以祀¶
列聖在天實歆且喜(五/章)¶
　　　誕我祀孔誠有碩其牲或剥或烹黍稷斯馨匪黍¶
<pb:KR2k0040_WYG_119-25b>¶
　　　稷之馨維¶
　徳克明¶
　穆穆在上濟濟在下精意周普&KR1421;於¶
列祖報以純嘏萬年受祜(六/章)¶
　帝出乎震受¶
天景命¶
聖祖製頌斯言攸定三才奠位¶
　聖以繼¶
<pb:KR2k0040_WYG_119-26a>¶
聖我¶
　皇承序乾道中正維¶
二祖之徳綿於無極維¶
二祖之功昭於無窮(七/章)¶
　　　巍巍¶
　　盛京昔¶
二祖攸宅¶
　　宫殿覺覺城墉嶽嶽百禮既洽于讌于樂鐘鼓爰作¶
<pb:KR2k0040_WYG_119-26b>¶
　　　獻酬交錯維此臣工威儀有恪維彼兆人胥受¶
　渥澤(八/章)¶
　帝顧¶
　　陪都民風淳樸地大物豐亦孔之樂¶
郊祀届期駕言還歸小大稽首載瞻載依¶
　帝謂汝民守髙曽之遺庶績咸熙¶
　翠華數來(九/章)¶
　　大禮既成告於¶
<pb:KR2k0040_WYG_119-27a>¶
太廟肅奉明禋維¶
皇祖是傚迺¶
　御正殿¶
　徳音播告錫類施仁視民興孝四海懽欣羣工舞蹈於¶
　　　萬斯年典章焜燿(十/章)¶
　¶
　¶
　¶
<pb:KR2k0040_WYG_119-27b>¶
　¶
　¶
　¶
　¶
　¶
　¶
　¶
　欽定盛京通志卷一百十九¶
