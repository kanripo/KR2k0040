# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:42.705141
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷一百十三
<pb:KR2k0040_WYG_113-1a>¶
欽定四庫全書¶
欽定盛京通志巻一百十三¶
　　　厯朝藝文(五/)¶
　　記¶
<pb:KR2k0040_WYG_113-2a>¶
欽定四庫全書¶
欽定盛京通志巻一百十三¶
　　　厯朝藝文(五/)¶
　　記¶
　　遼右書院記　　　　　　　　(明/)賀　欽¶
　　𢎞治癸丑秋南燕繡衣樊公按治東土以教育人¶
　　材為首務乃選河東西諸生之優等者庠各有差¶
　　建遼左遼右二書院分處之讀書其中以相切磨¶
<pb:KR2k0040_WYG_113-2b>¶
　　延學行老成師儒主之復命官典薪米供億之費¶
　　院額之扁廵撫都憲河南張公九雲之所署也樊¶
　　公臨古宜枉顧病夫請為遼右書院記欲成諸生¶
　　而久斯院辭以迂鄙不足辱命繼而托分守叅戎¶
　　金䑓王公彦箴懇求不己乃為一言夫古今之道¶
　　一而古今之學不能一葢古之學者將以明此道¶
　　而體于身足乎已而及乎物非若今之學者務誦¶
　　讀工組織要聲光徼利禄而已此義利正邪之分¶
<pb:KR2k0040_WYG_113-3a>¶
　　而治道汚隆生民休戚之所係焉者予不能茍同¶
　　流俗謹取紫陽文公之教於白鹿者躬勉以訓子¶
　　弟暨館下之生時人不迂濶之者鮮矣今樊公之¶
　　記斯院乃不我迂而惓惓是托公其有意於法古¶
　　乎則亦遵文公之規而已葢其所示立教之目為¶
　　學之叙修身處事接物之要炳然具在至所謂誠¶
　　明两進敬義偕立其丁寜之意愈益深切諸生由¶
　　是以進髙乃志正乃學實乃功以祛習俗趨利之¶
<pb:KR2k0040_WYG_113-3b>¶
　　鄙陋吾知徳成而才富體立而用行進足以匡吾君¶
　　而澤吾民退足以化其鄉而善其俗夫然後古聖賢¶
　　垂教之意可以不悖朝廷育才之心可以無負而樊¶
　　公之建斯院與夫聳㬰而成之者亦皆有光于無窮¶
　　矣嗟夫此固諸生之所以成而斯院之所以久者與¶
　　書曰事不師古以克永世匪説攸聞故敢以是為諸¶
　　生勸敢以是為将來告樊公名祉字介福丁未進士¶
　　是役也提調者參戎王公銘督工則都閫魯公勲云¶
<pb:KR2k0040_WYG_113-4a>¶
　　史氏倚廬記　　　　　　　　(明/)賀　欽¶
　　史氏祖山東東昌聊城人今為古宜金紫巨家君¶
　　名璠字公玉昭信校尉百戸公諱鑌之三子也生¶
　　而剛明自好雅重鄉里雖處廛市而衣冠言動簡¶
　　飭不少慢浮薄者或誚之曰乃亦士夫態耶君惟¶
　　自信而己既而遣其仲子册從病夫逰病夫教人¶
　　不能專事口語文辭以取青紫必首以文公小學¶
　　使人讀而躬行之迂之者恒多史公乃能于其家¶
<pb:KR2k0040_WYG_113-4b>¶
　　亦取小學學焉誚之者亦甚而君子自信益篤𢎞¶
　　治五年仲冬母安人劉以夀終哀毁如禮乃于中¶
　　門之外縳數椽為倚廬居焉絶肉酒逺帷薄且未¶
　　嘗一造親故之側以終䘮制又常以其自制居第¶
　　讓其季焉是其行誼今之士夫毎每難之矧流俗¶
　　之浮薄者耶嗟乎禮教之壊久矣滔滔者固無足¶
　　言而仁人孝子之間出者復徃徃舍神靈而守塜¶
　　墓孝有餘而學不足守先王中制者希矣故記史¶
<pb:KR2k0040_WYG_113-5a>¶
　　君之行于其廬以世其子若孫且以告吾之鄉人¶
　　北鎮廟記　　　　　　　　　　(明/)賀　欽¶
　　舜即位分冀醫無閭之地為幽州于時分州十二¶
　　各封一山以為一州之鎮醫無閭山即幽州之鎮¶
　　也按書傳及職方氏俱作無後變無為巫考之廣¶
　　寜志云山在城西五里廟在山南今驗地里城西¶
　　五里無山又云清安寺即觀音閣在閭山内去城十¶
　　二里今閣入山僅二里許則是山距城十里與今¶
<pb:KR2k0040_WYG_113-5b>¶
　　地里歩數正合而志云五里者傳冩之訛也今廟¶
　　在山之陽去山五里四分里之一距城三里四分¶
　　里之三唐開元中封山神為廣寜公金加封為王¶
　　元以閭山宻近邦畿大徳間加封貞徳字嵗祀與¶
　　嶽凟同元季值兵燹止遺正殿三間我太祖髙皇¶
　　帝洪武二十三年於寢田之南建瓦屋三間左右司¶
　　各一間别于廟東建宰牲亭神庫神厨各三間繚¶
　　以垣墻春秋命有司致祭太宗文皇帝永樂十九¶
<pb:KR2k0040_WYG_113-6a>¶
　　年特勅所司撤其舊而創搆前殿五間中殿三間¶
　　後殿七間殿前又搆御香殿五間以貯朝廷之䧏¶
　　香通為一臺髙丈餘周鑿白石為欄後殿前左右各¶
　　建殿五間前殿前東西各建左右司十一間又建¶
　　神馬門及外垣磚甃朱門通二層入門以漸而髙¶
　　就地勢為之也厯嵗滋久鴛瓦日脱椽木漸朽簷¶
　　宇傾垂梁棟欹斜毎遇滛雨浸及神座先是守臣¶
　　以邉事旁午不暇及此成化戊戍鎮守太監韋朗¶
<pb:KR2k0040_WYG_113-6b>¶
　　自開元遷此到任三日謁廟觀之惕然不寜謂前¶
　　廵撫陳公鉞總戎侯公謙曰吾輩奉命守是方為¶
　　神人所依今一方山鎮之神廟壊弗安則鎮守之¶
　　臣豈得自安乎是當急為修茸也二公是之于是¶
　　命官董其事鳩工市材凡殿宇及左右司門牆朽¶
　　腐者撤而易之傾斜者扶而正之損者修之葺之¶
　　廢者營之補之又得監鎗監丞洪義縂儲即中金¶
　　廸協守叅將崔勝咸加賛襄之力材用不取所司¶
<pb:KR2k0040_WYG_113-7a>¶
　　工力不勞軍士經始于是年秋九月落成于成化¶
　　癸邜夏四月廟貎煥然一新告成之日太監與總¶
　　戎請予紀其事以垂於後用是記之¶
　　大望海寺記　　　　　　　　(明/)王　佐¶
　　墖山為寜逺屬城去城西南八里許松山在焉寺¶
　　居山之陽東望大海極目千里溪谷縈紆土地沃¶
　　衍實勝境也兵燹之餘汩沒於斷蓬枯草間者非¶
　　一日而遺址尚在景㤗改元之初有僧印静者飛¶
<pb:KR2k0040_WYG_113-7b>¶
　　錫至此徘徊瞻眺目睹而心悦之遂結草為廬坐¶
　　卧三載一夕忽夢神人呼之引至平曠地指小古¶
　　井云内有古物師凌晨汲之果得銅鐘一枚題曰¶
　　至正十四年四月吉日松山大望海寺住持興善¶
　　其列名餘僧仍不下百人始知望海寺古刹也墖¶
　　山指揮李君榮白副將東寜伯焦公即具木石命¶
　　工重建佛殿廣設僧堂命印靜為住持以率僧衆¶
　　事甫畢而師圓寂矣不數年舊業多圮其徒義聰¶
<pb:KR2k0040_WYG_113-8a>¶
　　重新之外立觀音閣拙地復得鐃鈸螺磬十餘事¶
　　題曰㤗和四年三月吉日敕賜松山法華禪寺住¶
　　持如賢此葢文宗時物意者兹寺舊名法華而曰¶
　　大望海者乎元間所更乎無碑記冄考傳疑可也¶
　　指揮楊君宗白叅將盛公銘命致政百户羅漢義¶
　　官王政董匠事毁者飾之缺者増之傍立鐘鼓樓¶
　　閣廡其左右二門其前繚以四垣鼎鼎然東北一¶
　　鉅麗觀也又命石王沈賢礱石為碑記其事以垂¶
<pb:KR2k0040_WYG_113-8b>¶
　　不朽始於景泰初元而成於𢎞治九載以世而計¶
　　則二以嵗而計則四十有七以匠石工費而計不¶
　　下數千百緍成之不易如此謀雖成於印静而業¶
　　實創於焦公事雖畢於義聰而功實成於盛公也¶
　　嗣義聰之後者當思前人剏業之甚難後人守成¶
　　之不易哉¶
　　普陀寺觀音閣記　　　　　　(明/)文　貴¶
　　錦成而北有巨山壁立千尋葱蒨如繪中凾一洞¶
<pb:KR2k0040_WYG_113-9a>¶
　　深廣可半畆許洞西丈餘懸崖下垂而内空若穹¶
　　廬然洞下左側則泉一泓甘冽可飲真洞天福地¶
　　也昔人於此曾造置尺許石佛百餘故謂之石堂¶
　　道院正統初鎮守太監王彦嘉兹勝概屬備禦都¶
　　指揮李鎮等庀材鳩工大啟招提之境於洞中上¶
　　範菩薩羅漢具番漢老少像於崖下木鏤千手千¶
　　眼觀音被以渾金貯以傑搆山頭樓閣參差山下¶
　　河流縈繞婆娑草樹幾於紫色琅玕厯亂山禽或¶
<pb:KR2k0040_WYG_113-9b>¶
　　似雪衣鸚鵡客有逰南海普陀落伽者以為似之¶
　　因名普陀寺而鄉人悉以觀音寺稱焉寺内古松¶
　　數株冬雪覆之青白可愛石堂松雪為錦州八景¶
　　之一者此也成化己丑庚寅間余恒此下帷至乙¶
　　未南宫弋獲厯任中外者四十八年嘉靖改元春¶
　　予告旋里暇日復徃訪焉見崢嶸者傾隤輝煌者¶
　　剥落大非當年比矣感嘆之餘因誦劉夢得冄逰¶
　　元都觀絶句主僧福堅聞之曰種桃道士故在請¶
<pb:KR2k0040_WYG_113-10a>¶
　　為劉郎芟去免葵燕麥重栽桃千樹何如余曰甚¶
　　善渠遂謀之檀那金鳯閻鉞欣然倡輸恊力營辦¶
　　適本城指揮寜逺偹禦亦施送椽檩各百餘事工¶
　　甫就緒而福堅圓寂矣頼舊住持戒昇與弟子福¶
　　縁踵其蹟黽勉同心仍向城㕓鄰堡勸助口食人¶
　　工就山中燒造甎瓦為岩下大士創閣一座明一¶
　　暗三重檐轉角壁砌圬墁一出閻鉞之手規制雖¶
　　不甚宏而間架翬飛塗飾藻麗非尋常可擬也肇¶
<pb:KR2k0040_WYG_113-10b>¶
　　工於嘉靖乙酉之夏竣事於戊子之秋金鳯邀上¶
　　舍李翥之謁余求記余以頭白歸來值此輪奐一¶
　　新乃匡山讀書處致足樂也故作其建寺改名之¶
　　由及造閣嵗月始終俾刻之石以示來逰者¶
　　逰千山記　　　　　　　　　(明/)程啟克¶
　　千山遼陽城南六十里秀峯疊嶂綿亘數百里東¶
　　引甌脱南抱遼陽嶻嶪蓊鬱時有佳氣如海蜃然¶
　　嘉靖丁亥予戍撫順丙申遷葢州道出遼陽乃與¶
<pb:KR2k0040_WYG_113-11a>¶
　　同志徐劉二子逰焉出南門過八里莊石門釣魚¶
　　臺䑓葢屯戍舊址也東北有温泉瑩潔可鑑南折¶
　　入山數里抵祖越寺路頗峻稍憇於寺之禪堂¶
　　乃登萬佛閣閣在半山縁崖旋轉越飛梁而入凭欄¶
　　四望天風泠然因宿於寺時戊子日也循東山望¶
　　螺峰附太極石人巖澗髙不滿丈深倍之廣半俯¶
　　看萬佛閣在下方矣前有亭曰一覧亭一覧亭迤¶
　　西而北入龍泉寺晡時徃香巖亂溪而東巖壑窈¶
<pb:KR2k0040_WYG_113-11b>¶
　　窕僧房半出雲間扶扙登之明晨己丑寺僧設齋¶
　　乃行憇大樹下人境空寂翛然有遺世之想東峰¶
　　危險徐劉二子浮白引滿其間適有吹笳者聲振¶
　　林樾聞之愀然由此至大安自東而北自龍泉至¶
　　此約二十餘里陡絶汚䧟懸崖怪石後先相倚撫¶
　　孤山看深壑竒花異卉錯雜如繡行復數里隍堂¶
　　中開諸山羅列髙爽清曠視三寺為最西峰空洞¶
　　倚天徐子題曰通明天是夕有雨意翼日庚寅晴¶
<pb:KR2k0040_WYG_113-12a>¶
　　霽登中峰顧瞻京國逺聎荒徼山海混茫無際東¶
　　有羅漢洞髙寒襲人又數息至雙井一在樹下一¶
　　在亂石間泉甚甘冽又數息抵僊人䑓峭壁斷崖¶
　　北隅以木梯登望之股栗健者匍匐而上有石枰¶
　　九僊環奕焉自仙人䑓尋中㑹寺入溪穿石荆棘¶
　　塞路不可杖徑僅容雙趾以疋布縳脚使人從後¶
　　挽之扶籐側足盤跚而歩危甚劉子先之徐子與¶
　　予相去數武摘山花以詩贈余余亦倚聲和之跌¶
<pb:KR2k0040_WYG_113-12b>¶
　　坐石上一老進麥餅值饑食之厭問其姓氏笑而¶
　　不答乃至寺自大安山行㡬二十里困憊坐僧房¶
　　久之起視山岡而浮屠相向爭聳乃自中㑹返祖¶
　　越從者病取道右橋宿南村農家回望諸峰如在¶
　　天上矣兹山之勝宏潤秀麗磅礴盤結不可殫述¶
　　使在中州當與五嶽等僻在東隅髙人逰士罕至¶
　　焉物理之幸不幸何如也昔桞州山水以子厚顯¶
　　予之劣陋弗克傳其勝姑撮其大概如此¶
<pb:KR2k0040_WYG_113-13a>¶
　　釣魚䑓祠記¶
　　凡有功於人者祀報之義也醫閭先生教化鄉閭¶
　　者四十年異端之教不行焉鄉人為祠祀之不謂¶
　　義乎先生姓賀諱欽字克恭家醫巫閭山因號焉¶
　　天性髙明幼學即有志於古及見性理羣書朝夕¶
　　玩索而有得乃益自信古聖經書本教躬行不可¶
　　徒自從説己也乃益厭俗學舉進士為給事思盡¶
　　厥職有犯無隠成化戊子春京師災乃上䟽大畧¶
<pb:KR2k0040_WYG_113-13b>¶
　　謂應天以實不以文不報遂自劾又不報乃告病¶
　　歸築室圃中取古聖賢書以漸幽討非弔䘮問疾¶
　　不出如是者數年大有所得乃教鄉人鄉人故事¶
　　重佛老及諸不經之神先生乃製祀外神文俾祀¶
　　而悉焚之上下翕然從之無梗焉者於是趨門牆¶
　　者日益衆學者始至必詢其奉先祀事父兄之節¶
　　茍簡則亟命改之曰學者學何事也而可緩於是¶
　　耶毎謂朱子白鹿洞規為經書機要小學書為¶
<pb:KR2k0040_WYG_113-14a>¶
　　日用凖則自修教人一本於是故異端之説無自¶
　　以入而義州之俗獨美𢎞治初以大學士劉吉¶
　　薦除陜西叅議賜璽書假以便宜㑹母病不果行¶
　　乃條陳四事一曰資真儒以講聖學二曰薦賢才¶
　　以輔治道三曰遵祖訓以處内官四曰興禮樂以¶
　　化天下皆世切要鑿鑿可行䟽未上而母疾不起¶
　　遣子上之且辭新職許之而寢其言識者有遺憾¶
　　焉先生好山水毎景物熈明輙携親友逰釣凌溪¶
<pb:KR2k0040_WYG_113-14b>¶
　　之滸徜徉竟日殁後五年鄉人思先生者相謂曰¶
　　吾人之不為物老惑者先生之功也吾人幸見先生¶
　　而被其教也先生徃矣恐久而忘之吾不忍於吾¶
　　之身而忘先生也吾子孫不幸不及見先生而不¶
　　䝉其教也先生徃矣恐久而不知之吾不忍吾之¶
　　子孫不知先生也凌溪先生逰樂所也盍為祠嵗¶
　　時祀之使吾人接之於目思之於心則先生之教¶
　　猶在也使吾子孫接之於目思之於心則先生之¶
<pb:KR2k0040_WYG_113-15a>¶
　　教亦不敢違也嗚呼先生之功亦大以逺乎哉嘗¶
　　聞先生學出白沙白沙者廣南陳公甫也史謂陳¶
　　公甫作詩好竒時人多宗之予生也晩不及登白¶
　　沙之堂知其人也使白沙而止於作詩好竒也則¶
　　作詩好竒為信而先生不作詩好竒所造乃其自¶
　　得使白沙而不止於作詩好竒也則作詩好竒為¶
　　誣而先生不作詩好竒所造乃為善學因併及之¶
　　逰醫巫閭山記　　　　　　　(明/)周　祚¶
<pb:KR2k0040_WYG_113-15b>¶
　　嘉靖九年九月給事周子按遼東事至醫閭山之¶
　　地適侍御謝子以觀風至地官㓂子以督餉至周¶
　　子曰宿羡醫巫閭之羙請觀之謝子冦子曰盍觀¶
　　乎以三子似宜觀也乃盟是月二十二日遂至觀¶
　　音閣觀音閣者醫巫閭之勝也嵓岫萬狀盡出天¶
　　上三子登且觀飲酒而樂周子曰觀而樂矣有感¶
　　乎謝子曰吾觀其山之穴㟏焉岈焉崎焉嶔焉空¶
　　空焉洞洞焉其風氣所出乎㓂子曰吾觀其山之¶
<pb:KR2k0040_WYG_113-16a>¶
　　土穹如窿如墳如營如熇熇如焞焞如其物類由¶
　　産乎周子曰吾觀其山之形隩爾窒爾嶄爾嶻爾¶
　　崒嵂爾兀結爾開而磅礴爾聚而輸菌爾其封守¶
　　攸藉乎感止於是耶謝子曰吾觀而風氣俗所攸寓¶
　　矣吾知其理而已矣㓂子曰吾觀而物類財所自¶
　　生矣吾知其用而已矣周子曰吾觀而封守國所¶
　　自設矣吾知其防而已矣吾三子是觀葢不多乎¶
　　夫逰觀外蹟也而所感各有道焉則觀其可矣乎¶
<pb:KR2k0040_WYG_113-16b>¶
　　内外者道也消息者亦道也知所理則知所亂知¶
　　所用則知所缺知所防則知所失是亦不可懼矣¶
　　乎時同逰監軍王公總鎮劉公起而言曰三子之言¶
　　近道矣非徒觀也是宜書周子歸因書為逰醫巫¶
　　閭山記¶
　　修廣寜左中屯衛學記　　　　　(明/)江　奎¶
　　衛治西北有廟學自正統元年廵撫李公濬始也¶
　　公上䟽請建衛學詔許之於是錦州衛都指揮李¶
<pb:KR2k0040_WYG_113-17a>¶
　　真創建焉成化己亥指揮白欽増修之乙巳户部¶
　　郎中毛君㤗飭繪聖賢四配十哲像厥後廢修無¶
　　常嘉靖庚寅大學士張公璁奏正祀典撤塑像易¶
　　木主更爵號改為至聖先師千古之非悉革迨今¶
　　廟學駸廢圮矣己丑廵按李公輔謁廟命亟修之¶
　　檄僉憲董君世彦議不果董陞任李公亦復命去¶
　　丙寅廵撫魏公學曽至鎮守王公治道又言之廵¶
　　按李公淑和來試士僉憲何君&KR3014;奉檄議修委指¶
<pb:KR2k0040_WYG_113-17b>¶
　　揮周之畢董其事發庫銀四十餘两市材鳩工計¶
　　估不敷議增八十餘两乃搆正殿五楹作翼道周¶
　　圍石欄凡二十餘丈東西廡各五楹㦸門一楹櫺¶
　　星門樓三楹㦸門之東曰名宦祠西曰鄉賢祠各¶
　　五楹明倫堂五楹两齊房十楹堂後敬一亭三楹¶
　　堂左啟聖祠三楹官舍號房咸秩於理先是櫺星¶
　　門近逼居民樹屏一靣乃令分守參将前守備錦¶
　　州趙君完易民舍基地南北約五丈餘東西倍之¶
<pb:KR2k0040_WYG_113-18a>¶
　　始鑿泮池一區磚橋一座中建石坊外聨石欄又¶
　　於通衢之東去四十歩西去二十歩各建坊東之¶
　　扁曰道冠古今西之扁曰德配天地壯偉華麗視¶
　　昔加倍是役也經始於嘉靖丙寅冬訖事於隆慶¶
　　己巳秋凡用材以株計則一千有三百石條以尺¶
　　計則二千有二十甎瓦以片計則五十萬有三千¶
　　灰以石計則一千有五十鐡以觔計則四百有十¶
　　餼廩以斛計則二百有六夫役出之丁壯車輛出¶
<pb:KR2k0040_WYG_113-18b>¶
　　之屯堡而周子之畢綜理經畫實勞瘁焉然是學¶
　　之修也而豈徒哉俾諸生睹廟學而修業者非六¶
　　經無所用心非孝弟無所造就也故曰堯舜之道¶
　　孝弟而已矣賀醫閭先生嘗以白鹿洞規教人而¶
　　士知學之宗者其亦有聞風而興起者乎¶
　　石塘曾公生祠記　　　　　　(明/)盧　瓊¶
　　君子之道有三正志定畧仁及衆也書曰艱大考¶
　　翼不可征定亂難也而况倉卒之變乎維忠以正¶
<pb:KR2k0040_WYG_113-19a>¶
　　志耳又曰倚乃身迂乃心安民難也而况逺邇一¶
　　致乎維智以定畧耳又曰式敷民徳永肩一心民¶
　　懐難也而况久思乎維仁以及衆耳三者有一焉¶
　　皆足以樹勲建名而况兼之乎此遼之人所以生¶
　　祀曾公也公代建兹土遼陽戍卒以撫臣革之貞¶
　　厲窮兇者蝟集為亂登陴閉門渙無統紀公時自¶
　　南衛聞變單騎入城諭之福禍衆心以定葢示包¶
　　荒用慿河緩窮追之噬散吠聲之黨焉耳乃上䟽¶
<pb:KR2k0040_WYG_113-19b>¶
　　曰羣兇干紀保無他志願寛斧鉞以開其悔制曰¶
　　可既而廣寜撫順相繼以逞公宻布而隂偵之無¶
　　測識者三城首惡同日而俘葢釋壯頄受濡愠將¶
　　欲刑故宥過始終無咎焉耳復上䟽曰倡為亂畧¶
　　止此數夫願宥其餘以安反側制曰可夫以數百¶
　　里之亂起於一旦聲色不動而東顧之憂以舒非¶
　　忠以正之乎先是羽檄旁午朝議咸咈或謂此而¶
　　不討恐釀藩鎮之亂公曰否非淮西澤潞比也或¶
<pb:KR2k0040_WYG_113-20a>¶
　　謂遣使招安且覘競絿公曰否非淳化西州比也¶
　　以是鋒鏑之禍息而疆境頼以全活者不啻千萬¶
　　計供億之費省而公私頼以不困者亦不啻千萬¶
　　計以東人震驚仰望之私談笑而揮之使背帖於¶
　　席非智以定畧乎寜遼之咽喉東西絡繹晝夜不¶
　　息茍舉措一失受禍比他衛尤劇征討則有毁體¶
　　裂肢逃山逾海之患遣使則有負曵鞭撻鬻産市¶
　　嬰之憂今耕而食者曰公食之也織而衣者曰公¶
<pb:KR2k0040_WYG_113-20b>¶
　　衣之也父指其子祖指其孫曰公活之也非仁以¶
　　及衆乎其師生父老相率而籲於守偹陸繼宗備¶
　　禦袁東暘鳩木礱石立祠於學宫之西偏貌公之¶
　　像而徵文於瓊或問曰生祠古與曰古也禮也義¶
　　也公憫無辜之民横罹斮斫不計生死禍福以身¶
　　任之力請於朝而得免議受公之恩非直欲旦暮¶
　　見公之容而又使欲其子若孫皆知所自禮以義¶
　　起古之道也昔文潞公澤及天下洛人生祀於資¶
<pb:KR2k0040_WYG_113-21a>¶
　　聖院張文定弭盗一方蜀人圖像於益遼之禍起¶
　　於倉卒深淺成敗不可測而文定自外入又得伸¶
　　縮自由公視之大難也而公才望日隆安知不為¶
　　潞公乎公諱銑揚州人石塘其號也¶
　　楊將軍祠記　　　　　　　　(明/)許　國¶
　　夫人客於天地間不免一死而無古今貴賤賢不¶
　　肖罔不難之死固人之所難而亦有處之甚易者¶
　　葢義之在人心尤有重於其死故也記曰士死制¶
<pb:KR2k0040_WYG_113-21b>¶
　　大夫死衆封疆之臣則死封疆夫制也衆也封疆¶
　　也三者義之所在也義而死焉雖死不猶生乎故¶
　　御極作人者崇激勸之典載筆勵世者侈揚扢之¶
　　辭徒為其捐生畢命能人之所難能哉葢將以植¶
　　天常立臣極慰烈士之忠魂而振頺俗之正氣焉¶
　　耳遼左逰擊將軍楊公維藩以嘉靖四十四年守¶
　　鎮武戰死嗚呼公其死制者耶死衆者耶死封疆¶
　　者耶廵撫張公西銘廵按李公輔交章上其事贈¶
<pb:KR2k0040_WYG_113-22a>¶
　　廕賜𦵏外仍立祠以祀嗟夫皇恩優渥聖謨廣運¶
　　寜非所以淑人心扶世教而以大義風天下乎葢¶
　　嘗論之将為死官戰為死事是故顯功重爵非死¶
　　莫致髙名勇略非死莫能成仁取義非死莫遂致¶
　　死而生則掇將印博侯封固榮也致死而死則享¶
　　廟食光簡䇿亦榮也生死皆榮而人顧恇怯退懦¶
　　區區以保全首領為念而卒至於僨事者抑獨何¶
　　哉公倜儻英發不拘小節而於義之所在則奮然¶
<pb:KR2k0040_WYG_113-22b>¶
　　赫然浩不可屈方戰殁時士卒有以圖後效為勸¶
　　者厲聲叱之公之視死生為何如者公之姪總戎¶
　　公死事於前而公復以逰擊死事於後予於是知¶
　　公以忠義世其家舊矣今廟貌血食生氣凛然公¶
　　雖死猶不死也彼區區全首領者蜉蝣爾獨不死¶
　　哉予忝史館方且大書偉節為公不朽而於國家¶
　　作人礪世之典又烏可無述故為書其麗牲之碑¶
　　以應公之參戎君爕之請後賢過公祠下倘有誦¶
<pb:KR2k0040_WYG_113-23a>¶
　　吾語而式者乎¶
　　錦州關帝廟記　　　　　　　(明/)繆天成¶
　　後漢前將軍闗公當漢歩既蹶之秋人思逐鹿公¶
　　慨然有復興大志邂逅中山靖王之裔遂與涿人¶
　　張飛約為兄弟誓同生死共事昭烈卒成鼎足中¶
　　道而殂後人欽公祀以為神至宋大觀中追封武¶
　　安王廟號義勇迄今數百年普天率土建廟貌以¶
　　奉香火不啻千百計為文以頌厥功膾炙人口亦¶
<pb:KR2k0040_WYG_113-23b>¶
　　不啻千萬言奚俟愚後學小子喋喋穪述哉雖然¶
　　公之大忠大勇炳如日星人皆仰之矣抑知乃公¶
　　之大智成之乎嘗獻帝暗弱天下𤓰分功名之士¶
　　誰不擇强盛者事之曺操挾天下令諸侯鍜甲礪¶
　　刄雄據中原孫權席父兄累世之資跨長江天塹¶
　　之險奄有江左如紹術軰亦皆割地稱雄互相虎¶
　　視公視之直如狐䑕耳昭烈身不階尺土萍寄於¶
　　小沛星散於徐州敗新野走當陽依江夏天下無¶
<pb:KR2k0040_WYG_113-24a>¶
　　投足之地公獨患難相從心如金石當事以成敗¶
　　論者方爭噱其愚而公之智則有莫大於此者葢¶
　　昭烈不得與羣雄較者一羣雄不得與昭烈較者¶
　　二帶甲控弦誇强賈勇昭烈固不與羣雄埒矣然¶
　　而昭烈天潢的𣲖統緒所歸應天順人名正言順¶
　　彼竊據土宇睥睨神器者以臣抗君以逆犯順將¶
　　孰與昭烈較且昭烈鼓仁鬯義開誠布公聨屬人¶
　　心深固根本而操之奸權之褊紹無斷而寡謀術¶
<pb:KR2k0040_WYG_113-24b>¶
　　剛復而自用又孰與昭烈較哉惟公獨秉大智蚤¶
　　見及此故舍强盛就孤獨逐草竊扶正統爵禄不¶
　　能縻冶麗不能感金幣不能留危難不能奪其操¶
　　死亡不能回其志幸而掃除僭偽廓清海宇闢乾¶
　　坤於冄造揭日月以重光以綿漢家如蒂如髪之¶
　　祀其心固盡而為漢之功臣即不幸而厯數有定¶
　　景命難諶帝業蔑期捐軀報主獲與漢九廟君臣¶
　　同逰於地下其心亦盡而不失為漢之純臣然則¶
<pb:KR2k0040_WYG_113-25a>¶
　　公之智何其卓乎向使智不及此失身吳魏縱樹¶
　　有鴻功偉伐亦與夏侯惇周瑜軰伍耳烏能厯千¶
　　百世為人敬仰如斯耶嗚呼公之智在生前已嚴正¶
　　偽之辨公之智在後世必明戰守之宜我遼海為神¶
　　京左臂大小武公非公之忠勇無所矜式逺近屬¶
　　國非公之威靈無以震攝况錦尤邉境要衝乎故¶
　　卜城西勝地襟山帶水築廟妥公以為一方保障¶
　　起於成化大於𢎞治兩新於萬厯前後凡四舉矣¶
<pb:KR2k0040_WYG_113-25b>¶
　　今衛人遊擊王公汲倡謀髙公真繼之教諭張君¶
　　志廸庠生紀君大學山右客陳君舜等皆捐資以助¶
　　應更新者更之應仍舊者仍之門樓二楹則所增¶
　　建也一時廊廡森嚴墻垣繚繞丹青與山色齊輝¶
　　鈴鐸共河聲相荅跂如翼如巍然煥然視昔葢改¶
　　觀哉興工於萬厯乙酉仲春竣事於辛亥孟秋故¶
　　記¶
欽定盛京通志卷一百十三¶
