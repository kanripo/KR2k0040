# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:41.175820
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷五十四
<pb:KR2k0040_WYG_054-1a>¶
欽定四庫全書¶
欽定盛京通志卷五十四¶
　　　名宦(二/)　(忠節附/)¶
　　遼¶
　　金¶
<pb:KR2k0040_WYG_054-2a>¶
欽定四庫全書¶
欽定盛京通志卷五十四¶
　　　名宦(二/)　(忠節附/)¶
　　遼¶
　　耶律伊濟字伊徳實幼豪爽不羣長通諸部語太¶
　　祖經營之初多預軍謀天顯元年渤海平立耶律¶
　　倍為東丹王以伊濟為中臺省右次相莅事勤恪¶
　　威信並行太宗即位上言渤海昔畏南朝阻險自¶
<pb:KR2k0040_WYG_054-2b>¶
　　衛居輝罕城先帝克之己歸版圖但去上京遼邈¶
　　恐為後患梁水之地乃其故鄉又有木鐵鹽魚之¶
　　饒冝徙居之選其徒以翼吾左突厥党項室韋夾¶
　　輔吾右可以坐制南邦混一天下帝嘉納之詔徙¶
　　東丹國民於梁水時稱其善守(䝉古語伊濟每部/之部也原作羽之)¶
　　(伊徳實食物也原作寅底哂國語/輝罕圍塲也原作忽汗今俱譯改)¶
　　耶律隆先字團隠耶律倍之子博學能詩景宗即¶
　　位封平王兼政事令留守東京薄賦税省刑獄恤¶
<pb:KR2k0040_WYG_054-3a>¶
　　鰥寡數薦賢能之士後與統軍耶律舒嚕討髙麗¶
　　有功卒葬醫巫閭山之道隠谷(國語舒嚕珊瑚也/原作室魯今譯改)¶
　　和勒博字實訥耶律吼之子穆宗初以平察克功¶
　　授昭徳軍節度使黄龍府軍將燕頗殺守臣以叛¶
　　和勒博討之破賊於鴨緑江(按昭徳軍即今瀋陽/  國語和勒博謂聨)¶
　　(絡也原作何魯不蒙古語實訥新也原/作斜寜察克時也原作察割今俱譯改)¶
　　蕭巴雅爾字韓隠聖宗統和十五年加政事令遷¶
　　東京留守開泰五年封東平王巴雅爾為政寛裕¶
<pb:KR2k0040_WYG_054-3b>¶
　　而善斷諸部畏愛民以殷富(蒙古語巴雅爾喜也/原作排押今譯改)¶
　　蕭栁字圖們多智能文膂力過人聖宗統和十七¶
　　年南伐有功其父巴雅爾留守東京奏栁為四軍¶
　　兵馬都指揮使明年為北女直詳衮政濟寛猛部¶
　　民畏愛遷東路統軍使秩滿百姓願留復任許之¶
　　後致仕卒耶律觀音努集栁所著詩千篇目曰嵗¶
　　寒集(圖們解見疆域形勝卷原作徒門索倫語詳/衮理事官也原作詳穏觀音努原作觀音奴)¶
　　(今俱/譯改)¶
<pb:KR2k0040_WYG_054-4a>¶
　　李夀英里貫未詳聖宗統和八年為嚴州刺史有¶
　　惠政部民請留從之¶
　　韓制心幽州安次人聖宗開泰中拜上京留守太¶
　　平中歴中京留守數以不曲法不虐民不愛官自¶
　　箴嵗若不登奏免租賦民若被兵奏發廩賑寵居¶
　　貴戚而不驕屢徙王位而不矜卒之日部民若哀¶
　　父母¶
　　韓徳凝玉田人謙遜亷謹聖宗開泰中任崇義軍¶
<pb:KR2k0040_WYG_054-4b>¶
　　節度使移鎮廣徳秩滿部民請留從之¶
　　李可舉里貫未詳聖宗開泰初任中京留守推官¶
　　治獄平允詔超遷之¶
　　蕭孝穆小字和爾沁聖宗太平九年大延琳叛於¶
　　東京以孝穆為都統致討孝穆去城四面各五里¶
　　許築城堡圍之遂擒延琳以功授東京留守治遼¶
　　陽為政寛簡撫納流徙民甚安之(和爾沁唐古特/語和爾䝉古人)¶
　　(也沁大也原作/胡獨厪今譯改)¶
<pb:KR2k0040_WYG_054-5a>¶
　　劉晨言里貫未詳聖宗開泰元年任中京留守推¶
　　官治獄明允詔超遷之¶
　　耶律布庫字提隠初從伐髙麗有功累遷上京客¶
　　省副使聖宗太平二年城鴨緑江布庫守之有治¶
　　蹟五年遷東京統軍使蒞政嚴明諸部懾服大延¶
　　琳叛以書結保州夏行美執其人送布庫布庫入¶
　　據保州延琳氣阻東京平以功拜特哩衮(國語布/庫善樸)¶
　　(人也原作蒲古䝉古語特哩改/衮為首之稱原作惕隠今譯)¶
<pb:KR2k0040_WYG_054-5b>¶
　　張傑里貫未詳官瀋州節度副使時東京錫里軍¶
　　詳衮大延琳叛自號興遼國建元天慶傑聲言欲¶
　　降以緩其師急修守禦之具延琳攻之不克詔以¶
　　傑為瀋州節度使(錫里軍詳衮原作舍/利軍詳穏今譯改)¶
　　韓紹勛幽州安次人任東京户部使聖宗太平九¶
　　年大延琳叛被執不屈賊鋸殺之(忠節/附)¶
　　劉伸字濟時宛平人興宗重熙中權中京副留守¶
　　詔徙富民實春泰二州伸奏罷之歴崇義軍節度¶
<pb:KR2k0040_WYG_054-6a>¶
　　使政務簡淨民用不擾致烏鵲同巢之異拜叅知¶
　　政事遷上京留守¶
　　王棠涿州新城人興宗重熙中鄉貢禮部廷試皆¶
　　第一累遷東京户部使道宗大康二年遼東饑民¶
　　多死請賑恤從之¶
　　蕭阿拉字額哩埒孝穆子道宗清寧中與蕭格同¶
　　掌國政格謟䛕不法阿拉爭之不得告歸除東京¶
　　留守阿拉性忠果曉世務有經濟才因行色克色¶
<pb:KR2k0040_WYG_054-6b>¶
　　禮入朝陳時政得失蕭格以事中傷見殺(忠節附/  阿拉)¶
　　(解見京城卷原作阿剌國語額哩埒以時之謂原/作阿里懶蕭格原作蕭革色克色原作瑟瑟今俱)¶
　　(譯/改)¶
　　耶律迪里字薩喇吼五世孫寛厚好學工文詞道¶
　　宗清寧中為北面林牙承㫖及重元作亂迪里赴¶
　　援力戰授臨海軍節度使咸雍五年累遷長寧宫¶
　　使撿括户部司乾州錢帛逋負立出納經畫法公¶
　　私便之大康中遷上京留守後致仕(索倫語迪里/頭也原作敵)¶
<pb:KR2k0040_WYG_054-7a>¶
　　(烈薩喇䝉古語解見黑龍江/山川卷原作撒懶今譯改)¶
　　大公鼎渤海人先世籍遼陽率賔縣後家大定幼¶
　　莊愿長而好學第進士咸雍中為瀋州觀察判官¶
　　時遼東淫雨傷稼北樞密院大發瀕河丁壯以完¶
　　隄防有司承令峻急公鼎獨曰邊障甫寧大興工¶
　　役非利國便民之道上疏乞罷朝廷從之役罷水¶
　　亦不為災瀕河千里人莫不悦改良鄉令省徭役¶
　　務農桑建孔子廟學部民服化遷大理卿多所平¶
<pb:KR2k0040_WYG_054-7b>¶
　　反天祚即位遷東京户部使時盜殺留守蕭保先¶
　　始利其財因而倡亂民亦互生猜忌家自為鬭公¶
　　鼎單騎行郡陳以禍福衆皆投兵拜曰是不我欺¶
　　敢不聽命安輯如故獨捕首亂者誅之拜中京留¶
　　守時盜賊充斥有遇公鼎於道者即叩馬乞自新¶
　　公鼎給以符約俾還業聞者接踵而至不旬日境¶
　　内清肅天祚聞之加賜保節功臣¶
　　蕭烏納字特黙六院部人魁偉簡重性忠直天祚¶
<pb:KR2k0040_WYG_054-8a>¶
　　在潛邸烏納數以直言忤㫖及即位出為臨海軍¶
　　節度使上言自蕭哈里亡入女直彼有輕朝廷之¶
　　心宜益兵以備不虞不報天慶元年知黄龍府事¶
　　改東北路統軍使復上言臣治與女直接境觀其¶
　　所為志實非小宜先其未發圖之又不聽及金兵¶
　　起人以為有先見之明尋授副元帥天祚以烏納¶
　　先朝重臣有定䇿勲每延問政事奏對甚切上雖¶
　　優容終不能用卒年七十(烏納國語解見黒龍江/山川卷原作兀納䝉古)¶
<pb:KR2k0040_WYG_054-8b>¶
　　(語特黙駱駝也原作特免國語哈里斜/也又有水寛甸處原作海里今俱譯改)¶
　　伊徳濟蕭烏納之孫天慶初金兵來侵戰於寧江¶
　　州伊徳濟死之(忠節附原䝉古語伊徳濟巳/食之謂  作移敵蹇今譯改)¶
　　韓慶民里貫未詳任宜州節度使金棟摩下宜州¶
　　拔槎枒山慶民死之其妻亦自殺(忠節附桶國語/棟摩茶  也原)¶
　　(作闍母/今譯改)¶
　　金¶
　　持嘉暉字仲明先居遼後家萊州體貌雄偉慷慨¶
<pb:KR2k0040_WYG_054-9a>¶
　　有志畧太祖天輔六年從棟摩定興中府義錦等¶
　　州破張覺及再伐宋功皆最留撫河間時居民被¶
　　掠老幼存者無幾暉下令軍中聽贖還之及攻降¶
　　濟州暉約束軍士秋毫無犯連敗宋軍遂至餘杭¶
　　及還載資治通鑑板以歸累功遷歸徳軍節度使¶
　　宗州(即唐來州在/今寧逺州境)舊無學暉為營建學舍勸督生¶
　　徒肄業者復其身人競趨之屬縣民家奴王䕫者¶
　　嘗業進士暉以錢五十萬贖之使卒其業䕫後至¶
<pb:KR2k0040_WYG_054-9b>¶
　　顯官天徳中封暉河南郡王拜平章政事卒諡武¶
　　(持嘉八旗姓原/作赤盞今譯改)¶
　　程宷燕之析津人太祖天輔時授錦州安昌令潔¶
　　已愛民興利除弊史稱其剛直耿介不謟權貴其¶
　　沒也邑人祀之¶
　　伯特徳哩布奚五王族人也太宗天㑹初與其父¶
　　來歸屢立戰功初授濵州刺史廉入優等累遷崇¶
　　義軍節度使徳哩布為人孝謹為政簡靜不積財¶
<pb:KR2k0040_WYG_054-10a>¶
　　貨常曰俸禄已足養廉衣食之外何用蓄積凡調¶
　　官行李止車一乘臧獲數人而已(伯特徳哩布國/語伯特無能為)¶
　　(之謂徳哩布興起也原/作伯徳特離補今譯改)¶
　　髙昌福中都宛平人太宗天㑹十年登進士第三¶
　　除同知東京留守事以治最遷山東西路轉運使¶
　　工部尚書¶
　　伊喇温遼横帳人從征有功熙宗時除同知東京¶
　　都轉運使事世宗時歴崇義軍節度使移臨海軍¶
<pb:KR2k0040_WYG_054-10b>¶
　　州治近水秋雨水潦暴至城下城頗決百姓惶駭¶
　　不知所為温督役繕完之身臨不測無所避僚屬¶
　　或止温温曰為政疵癘水泛溢為災守臣之罪當¶
　　以身為百姓謝死不恨後移鎮武定旱且蝗温刺¶
　　指血灑酒中禱而酬之既而雨霑足有羣鳥啄蝗¶
　　且盡人以為至誠之感(伊喇八旗姓原/作移剌今譯改)¶
　　李晏字致美澤州髙平人熙宗皇統六年進士任¶
　　遼陽推官有政績歴遷御史中丞初錦州龍宫寺¶
<pb:KR2k0040_WYG_054-11a>¶
　　遼主撥賜户民俾輸税于寺嵗乆皆以為奴有欲¶
　　訴者害之島中晏乃具奏在律僧不殺生况人命¶
　　乎遼以良民為二税此不可法今幸遇聖朝乞盡¶
　　釋為良世宗納其言獲免者六百餘人¶
　　髙松澄州析木人年十九從軍為佛寧多力善戰¶
　　熙宗時從宗弼破汴京及和尚原累官咸平府總¶
　　管判官世宗即位充管押東京路渤海萬户兵部¶
　　尚書克實謀反前同知延安尹李老僧欲得髙松¶
<pb:KR2k0040_WYG_054-11b>¶
　　共事遂往見松以言挑之曰有功舊人至今不得¶
　　大官何也松曰我一縣令每念聖恩累世不能報¶
　　庸敢他望乎老僧遂不敢言克實等事遂敗後松¶
　　從征斡罕以功遷咸平少尹官至崇義軍節度使¶
　　(佛寧原作蒲輦克實原作可喜國語/斡罕馬蹄也原作窝幹今俱譯改)¶
　　伊喇子敬字同文遼五院人熙宗皇統間與修遼¶
　　史除同知遼州事舊本㕔自有占地嵗入數百貫¶
　　子敬曰巳有公田何為更取民田竟不取及為興¶
<pb:KR2k0040_WYG_054-12a>¶
　　中尹子敬女自懿州來省謁中途遇盜剽行李且¶
　　盡既而還之曰我輩初不知為府尹家也尹有徳¶
　　於民尚忍侵犯耶後子敬歴咸平廣寧尹致仕卒¶
　　時家無餘財¶
　　馬惠迪字吉甫漷隂人天徳三年進士初調昌邑¶
　　令察廉第一世宗大定中歴西京留守判官以治¶
　　最擢同知崇義軍節度使廉能稱職遷御史中丞¶
　　拜參知政事¶
<pb:KR2k0040_WYG_054-12b>¶
　　劉煥字徳文中山人宋末兵起乏食煥尚幼煮糠¶
　　供母而自飲其清者稍長就學寒擁糞火讀書不¶
　　怠登天徳元年進士調中都市令以廉遷北京警¶
　　巡使捕二惡少杖之庭中戒之曰孝弟謹慎則為¶
　　君子暴戾隠賊則為小人自今以後毋狃故習國¶
　　有明罰吾不得私也由是衆皆畏服無敢犯者召¶
　　為監察御史父老數百人或卧車下或挽靴鐙曰¶
　　我欲留使君期年不可得也世宗大定中同知北¶
<pb:KR2k0040_WYG_054-13a>¶
　　京留守事時世宗幸上京所過州郡大發民夫治¶
　　橋梁馳道以期恩賞煥所部惟平治端好而已上¶
　　嘉其意遷遼東路轉運使¶
　　盧孝儉宣徳州人初登天眷進士官太原少尹世¶
　　宗大定中用廉進官二階遷同知廣寧尹廣寧大¶
　　饑民多流亡孝儉設法賑濟全活甚衆¶
　　伊喇諳達遼横帳人熙宗時累官東京副留守参¶
　　知政事嗣攝咸平路屯軍都統除武定軍節度使¶
<pb:KR2k0040_WYG_054-13b>¶
　　以招徠邊部功遷東北路招討使改臨潢尹卒諳¶
　　達騎射絶倫善相馬(諳逹國語解見吉林山/川卷原作按答今譯改)¶
　　諾延温都烏達阿卜薩水人通書史工為詩世宗¶
　　時初授咸平尹改㑹寧尹北邊行軍都統時斡罕¶
　　初定人心尚未安烏達為治寛簡多備禦謹斥堠¶
　　邊境以寧改北京留守以廉察舉所至有能名無¶
　　私過入拜參知政事(諾延温都烏達䝉古語諾延/官長之稱温都八旗姓國語)¶
　　(烏達買也原作捋盌温敦兀帶國語阿/卜薩樺皮桶也原作阿補斯今俱譯改)¶
<pb:KR2k0040_WYG_054-14a>¶
　　王賁字文孺其先自臨潢移貫宛平賁性孝友勤¶
　　敏好學世宗時第進士調復州軍事判官亷靜有¶
　　守不尚奔競政府推薦累遷南京路按察使¶
　　大懐貞字子正遼陽人皇統時累官彰國安武軍¶
　　節度使縣尉獲盜得一旗上圖亢宿詰之有叛狀¶
　　株連幾萬人懐貞請誅首亂者餘俱釋之世宗大¶
　　定時為興中尹錦州富民蕭鶴夀途中殺人匿府¶
　　少尹家有司捕不得懐貞以計取之寘於法遷彰¶
<pb:KR2k0040_WYG_054-14b>¶
　　徳軍節度使¶
　　張行信字信甫莒州日照人與兄行簡皆有名純¶
　　正真率不事修飾世宗大定二十八年擢進士官¶
　　銅山令有政聲章宗明昌元年以亷擢授監察御¶
　　史兩登相位言無隠避及卒皆曰正人亡矣¶
　　納塔謀嘉上京路音徳爾明安人初習策論進士¶
　　世宗大定二十六年補上京提刑書史以廉能著¶
　　稱章宗承安五年特賜同進士出身調東京敎授¶
<pb:KR2k0040_WYG_054-15a>¶
　　　湯池主簿皆著治績宣宗貞祐初遷翰林待制¶
　　　充元帥府經歴時中都危急宣宗議遷都謀嘉¶
　　　諫不聼興定初上書諫伐宋降潁州刺史有守¶
　　　禦功召為翰林侍講學士同修國史(納塔八旗/姓原作納)¶
　　　　(坦音徳爾原作牙塔懶明安國語解/見錦州山川卷原作猛安今譯改)¶
　　　圖克坦繹上京阿勒楚喀逹哈人尚熙宗女瀋¶
　　　國公主歴宣徳㤗安淄州刺史世宗時改同知¶
　　　廣寧府事歴遷棣州防禦使所至以政績聞升¶
<pb:KR2k0040_WYG_054-15b>¶
　　臨海軍節度使(圖克坦八旗姓原作徒單阿勒/楚喀原作按出虎國語逹哈順)¶
　　　(從也原作逹/阿今俱譯改)¶
　　楊雲翼字之羙其先贊皇檀山人後家樂平天¶
　　資頴異初學語輙畫地作字日誦數千言且精¶
　　歴數章宗明昌五年登進士第一泰和元年累¶
　　官上京東京等路按察使司事有威望雲翼天性¶
　　雅重自律甚嚴待人則寛國家之事知無不言嘗因¶
　　事召見章宗咨以世務深重之大安元年翰林承㫖張¶
<pb:KR2k0040_WYG_054-16a>¶
　　行簡薦其才召授提㸃司遷翰林侍講兼修國史¶
　　承暉字維明内族好學淹貫經史章宗明昌時授¶
　　東京咸平等路提刑副使改同知上京留守御史¶
　　臺奏承暉為提刑豪猾屏息遷臨海軍節度使歴¶
　　利涉遼海軍遷北京路提刑歴知咸平臨潢府為¶
　　北京留守卒為名臣死於中都之難贈尚書令廣¶
　　平郡王諡忠肅¶
　　馮璧字叔獻真定路人幼頴悟不凡章宗承安二¶
<pb:KR2k0040_WYG_054-16b>¶
　　年進士由莒州軍事判官調遼濵主簿縣有和糴¶
　　粟未給價者十萬斛散貯民居以富人掌之有腐¶
　　敗則責償於民民殊苦之璧白漕司罷之民大悦¶
　　累遷同知集慶軍節度使致仕卒年七十有九¶
　　裕爾伯特北京路庫本明安托囉山穆昆人以功¶
　　擢海濵令廉能稱職章宗明昌六年除東北路招¶
　　討使時北邊有警圍慶州伯特率本路兵往救敵¶
　　解去承安元年授鎮寧軍節度使以六羣牧人叛¶
<pb:KR2k0040_WYG_054-17a>¶
　　改寜昌軍伯特為都統領步騎萬人至懿州奮擊¶
　　大敗之二年糺軍千餘出沒剽掠錦懿間伯特追¶
　　敗之復獲所掠悉還本户五年知廣寧府改東北¶
　　路招討使捍邊有功三遷為崇義軍節度使伯特¶
　　勇決善戰自幼以軍功顯任兵鎮十餘年所向克¶
　　捷(裕爾八旗姓伯特解見前原作瑶里孛迭國語/庫本棉也原作窟白托囉國語解見黒龍江山)¶
　　(川卷原作陀羅穆昆族/也原作謀克今譯改)¶
　　伊喇富森東北路烏爾呼河明安人以䕃補吏累¶
<pb:KR2k0040_WYG_054-17b>¶
　　功遷順義軍節度副使衛紹王大安初遷沃州刺¶
　　史同知興中府事富森繕城浚濠百姓頗怨頃之¶
　　兵果至攻北城富森戰于北使備西城薄暮賊果¶
　　攻其西以有備乃解尋改廣寜府富森被牒往鄰¶
　　郡賊來攻之富森子銅和尚率家奴與戰城賴以¶
　　完富森歸悉放奴為良終不言其子之功未幾充¶
　　遼東宣撫使嵗大饑出沿海倉粟先賑而後奏之¶
　　優詔奬諭(伊喇八旗姓國語富森孳生也原作移/剌福僧國語烏爾呼偏也原作烏連苦)¶
<pb:KR2k0040_WYG_054-18a>¶
　　(今譯/改)¶
　　完顔伊爾必斯海蘭路特克紳畢喇明安人章宗¶
　　明昌五年登第宣宗貞祐初官御史中丞遼東路¶
　　行尚書省事興定元年叅知政事行尚書省元帥¶
　　府於博索路寛厚愛人敏於吏事能治劇要時伯¶
　　特呼圖有異志以兵戕殺伊爾必斯識者惜其用¶
　　之未盡詔贈平章政事封芮國公(伊爾必斯解見/選舉卷原作阿)¶
　　(里不孫海蘭見建置沿革卷原作曷懶特克紳畢/喇國語特克紳整齊也畢喇河也原作泰申必刺)¶
<pb:KR2k0040_WYG_054-18b>¶
　　(博索山隂也原作婆速伯特見前呼/圖鬼也原作伯徳胡土今俱譯改)¶
　　李完字全道朔州馬邑人經童出身復登詞賦進¶
　　士章宗明昌中同知廣寧府初遼濵人崔元入城¶
　　飲酒不歸後得屍水中有司執同飲者訊之皆誣¶
　　服提刑司疑其寃以獄畀完完廉得其賊乃舟師¶
　　也遂免同飲者遷北京臨潢路提刑副使¶
　　梁持勝字經甫河東絳州人章宗泰和六年登進¶
　　士第累遷咸平路宣撫使經歴官宣宗興定初宣¶
<pb:KR2k0040_WYG_054-19a>¶
　　撫使布希萬努有異志欲棄咸平徙海蘭路持勝¶
　　力止之萬努怒杖之八十持勝走上京告行省太¶
　　平是時太平已與萬努通謀口稱持勝忠而心實¶
　　不然署持勝左右司員外郎既而太平受萬努命¶
　　焚毁上京宗廟執元帥承充奪其軍持勝與提控¶
　　咸平治中費摩薩布萬户韓公恕約殺太平復推¶
　　承充行省事共伐萬努事泄俱被害詔贈持勝忠¶
　　順大夫韓州刺史(忠節附萬按布希費摩俱入旗/姓布希  努原作蒲鮮萬奴費)¶
<pb:KR2k0040_WYG_054-19b>¶
　　(摩薩布原作裴滿賽不國/語薩布鞋也今俱譯改)¶
　　赫舍哩和勒端西安路和倫松科明安人宣宗貞¶
　　祐二年為宣差副提控同知博索路兵馬都總管¶
　　行府事三年布希萬努取咸平東京瀋澄諸州多¶
　　從之萬努侵博索近境和勒端率兵擊却之九月¶
　　萬努衆九千人出宜風及易池和勒端率兵與戰¶
　　其衆潰去四年和勒端遣王汝弼由海道奏事宣¶
　　宗嘉其功遷遼海軍節度使(赫舍哩八旗姓國語/和勒端烟墩也原作)¶
<pb:KR2k0040_WYG_054-20a>¶
　　(紇石烈桓端和倫松科國語和倫威也/松科踪跡也原作忽論宋割今俱譯改)¶
　　赫舍哩徳字廣之真定路珊沁明安人明昌進士¶
　　宣宗貞祐二年官肇州武興軍節度使時肇州圍¶
　　急食且盡有糧三百船在鴨子河去州五里不能¶
　　至徳浚濠増陴築渠導濠水屬之河鑿陷馬穽伏¶
　　甲其傍以拒守一日兵數接士殊死戰渠成船至¶
　　城下食足圍解改遼東轉運使民遮道挽留乘夜¶
　　乃得去(國語珊沁塞也原/作山春今譯改)¶
<pb:KR2k0040_WYG_054-20b>¶
　　達魯楊照努金末時䝉古兵畧地髙州拔惠和金¶
　　源和衆龍山利建富庶等十五城降其北京留守¶
　　音達琿進攻北京傍近諸寨樓子崖等二十餘寨¶
　　皆降惟西乾河達魯五指山楊照努固守不下大¶
　　小百餘戰照努死之達魯敗走復聚衆攻龍山以¶
　　槊刺烏頁爾中胸堕馬復為史天祥所敗達魯力¶
　　戰死之(忠節附努䝉古語逹魯琵琶骨也原作荅/魯楊照  原作楊趙奴音逹琿國語解見)¶
　　(奉天府山川卷原作銀荅怱蒙古語/烏頁爾澇也原作鳥野兒今俱譯改)¶
<pb:KR2k0040_WYG_054-21a>¶
　　沃哩布金末為興中府同知䝉古兵起穆呼哩遣¶
　　人招降沃哩布斬其使謀拒守未幾吏民殺沃哩¶
　　布舉城降(國語沃哩布令留也原作兀里卜穆呼/哩八旗姓國語凡物有稜角之謂原作)¶
　　(木華黎今/俱譯改)¶
　　傅霖玉田人第進士累官至崇義軍節度副使行¶
　　部臨潢没於兵(忠節附/)¶
　　　謹案舊志遼金名宦人物兩門往往混淆重覆¶
　　　今核其治遼有政蹟者列入名宦門其或别有¶
<pb:KR2k0040_WYG_054-21b>¶
　　　表見而不以治遼著者列入人物門以區别焉¶
　¶
　¶
　¶
　¶
　¶
　¶
欽定盛京通志卷五十四¶
