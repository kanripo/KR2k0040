# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:42.642554
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷一百十
<pb:KR2k0040_WYG_114-1a>¶
欽定四庫全書¶
欽定盛京通志卷一百十¶
　　　厯朝藝文(二/)¶
　　詩¶
　　　樂府¶
　　　五言古¶
　　　七言古¶
　　　五言律¶
<pb:KR2k0040_WYG_114-1b>¶
　　　七言律¶
　　　五言排律¶
　　　五言絶句¶
　　　七言絶句¶
<pb:KR2k0040_WYG_114-2a>¶
欽定四庫全書¶
欽定盛京通志卷一百十¶
　　　厯朝藝文(二/)¶
　　詩¶
　　　樂府辭¶
　　鼓吹曲屠栁城篇　　　　(三國魏/)繆　襲¶
　　屠栁城功誠難度越隴塞路漫漫北踰岡平但聞¶
　　悲風正酸蹋頓授首遂登白狼山神武讋海外永¶
<pb:KR2k0040_WYG_114-2b>¶
　　無北顧患¶
　　鼓吹曲征遼東篇　　　　　　(晉/)傅　元¶
　　征遼東敵失據威靈邁日月公孫既授首羣逆破¶
　　膽威震怖朔北響應海表景附武功赫赫徳雲布¶
　　髙句驪曲　　　　　　　(北北朝/)王　褒¶
　　蕭蕭易水生波燕趙佳人自多傾杯覆盌漼漼垂¶
　　手奮袖婆娑不惜黄金散盡只畏白日蹉跎¶
　　和紀遼東篇　　　　　　　　(隋/)王　胄¶
<pb:KR2k0040_WYG_114-3a>¶
　　遼東浿水事龔行俯拾信神兵欲知振凱旅歸樂¶
　　為聴凱歌聲十乗元戎纔渡遼扶濊已氷消詎似¶
　　百萬臨江水按轡空廻鑣¶
　　　五言古¶
　　遼西作　　　　　　　　　　(唐/)崔　顥¶
　　燕郊方嵗晚殘雪凍邊城四月青草合遼陽春水¶
　　生夷人正牧馬漢將自徴兵露重寳刀濕沙虛金¶
　　鼓鳴寒衣着已盡春衫誰與成寄語洛陽使為傳¶
<pb:KR2k0040_WYG_114-3b>¶
　　邊塞情¶
　　漉酒圖(在遼/東作)　　　　　　　　(金/)龎　鑄¶
　　我愛陶淵明愛酒不愛官彈琴但寓意把酒聊開¶
　　顔自得酒中趣豈問頭上冠誰作漉酒圖清風起¶
　　毫端露電出形似神情想髙閒大似揮絃時目送¶
　　飛鴻難袖中有東籬開卷見南山嗟予因塵土青¶
　　鬂時時斑折腰尚未免敢謂善閉闗望望孤雲翔¶
　　徒羡飛鳥還歸田未有日掩卷空長歎¶
<pb:KR2k0040_WYG_114-4a>¶
　　送周山人之遼東　　　　　　(元/)掲徯斯¶
　　物變風已暄庭虚雪猶在每與君子違偏驚嵗年¶
　　改名山先夢到靈藥隨方采明日望行人靈槎隔¶
　　遼海¶
　　次韻黄華和同年九日詩　　(元/)耶律楚材¶
　　西風殘日秋有客嗟幽獨偶爾得香醪凄然憶霜¶
　　菊世態屢變遷人生多反覆十年一夢中猶未黄¶
　　粱熟¶
<pb:KR2k0040_WYG_114-4b>¶
　　由祖越過龍泉　　　　　　　(明/)程啟元¶
　　一逕何盤曲東西亦委蛇危巖嵌蘭若疲馬安能¶
　　馳豈不憚峻險薄言恣探竒清泉濯長纓聊與性¶
　　命期雅有杯中物可以樂我私¶
　　　七言古¶
　　田器之燕子圖(井序/)　　　　　(金/)龎　鑄¶
　　　器之自叙云明昌丙辰予從軍塞外野舍荒凉¶
　　　難以狀言春末有雙燕來巢此屋土人不之識¶
<pb:KR2k0040_WYG_114-5a>¶
　　　屢欲捕之予曲為全䕶此燕晝出夜歸予必開¶
　　　户待之忽一日飛止坐隅都無驚畏巧語移時¶
　　　不去予始悟明日秋社此鳥當歸殆留别語也¶
　　　因作一詩贈之云㡬年塞外厯﨑危誰謂烏衣¶
　　　此亦飛朝向蘆陂知有為莫投茅舍重相依君¶
　　　憐我處頻迎語我憶君時不掩扉明日西風悲¶
　　　鼓角君應先去我何歸此詩以細字寫之為蠟¶
　　　丸繫之燕足上明年四月予受代歸又八年㤗¶
<pb:KR2k0040_WYG_114-5b>¶
　　　和甲子任潞州觀察判官四月十二日偶坐廨¶
　　　舍之含翠堂忽雙燕至一飛簷户間一上硯屏¶
　　　予諦視之繫足蠟丸故在乃知此鳥葢徃年贈¶
　　　詩者也因請同年龎君才卿畫為圖求諸公賦¶
　　　詩¶
　　田君才略燕雲客少年累有安邊䇿悔從筆硯取¶
　　功名直要横馳沙漠北塞垣春雪白皚皚東風未¶
　　放元隂開烏衣之國定何許一雙燕子能飛來三¶
<pb:KR2k0040_WYG_114-6a>¶
　　年驛舍安西道眼底鶯花無夢到忽見低飛入短¶
　　簷此身似向邯鄲道君居東海我中原相逢乃在¶
　　穹廬前天涯流落俱為客感時念逺空澘然長安¶
　　何限髙髙閣晝夜風閒開翠幕底事猜嫌不往依¶
　　甘從此地風沙惡土人嗜肉無人心一生弋獵誇¶
　　從禽有巢幸穏勿浪出汝身未必輕千金朝來暮¶
　　去益狎昵物我相忘情意一但怪重裘積漸添元¶
　　是西風催社日須知音巧惟鷾鴯忽來坐隅如告¶
<pb:KR2k0040_WYG_114-6b>¶
　　辭我方流寓未歸得為君忍賦傷心詩詩成自述¶
　　聊為戲繫足封之亦無意燕已歸飛我未歸刁斗¶
　　聲中忽驚嵗旄頭夜落妖氛收嫖姚獻凱歸神州¶
　　玉闗早喜班超入北海不聞蘇武留君才經世寧¶
　　終枉幕府須賢來上黨别後歸期兩及瓜人間秋¶
　　燕十來徃沈沈官舍紅芳稀葛衣燕居淡忘機忽¶
　　聞巧語入簷户大似相識來相依一飛簷外窺庭¶
　　樹一上屏山驚不去解足分明得帛書真是當年¶
<pb:KR2k0040_WYG_114-7a>¶
　　留别句天生萬物禽最微固耶偶耶吾不知古道¶
　　益逺交情漓朝恩暮怨雲遷移當時握手悲别離¶
　　一旦富貴棄如遺聞予燕歌應自疑慎無示之嗔¶
　　我譏¶
　　雪谷曉裝圖　　　　　　　　(金/)龎　鑄¶
　　溪流咽咽山昏昏前山後山同一雲天公談笑玉¶
　　雪噴散為花蕊白紛紛詩翁瘦馬之何許忍凍吟¶
　　詩太清苦老奴寒縮私自語作奴莫比詩奴苦木¶
<pb:KR2k0040_WYG_114-7b>¶
　　僵石老鳥不飛山路益深詩益竒老奴忍笑憐翁¶
　　癡不知嗜好乃爾為楊侯胸中富邱壑醉裏筆端¶
　　驅雪落因何不把此詩翁畫向草堂深處著¶
　　覺華島(并引/)　　　　　　　(金/)王　寂¶
　　　予自少時即聞遼東覺華島為人間佳絶處凡¶
　　　道經海上未嘗不駐鞍極望久不能去第簡書¶
　　　有期不得一到為恨大定乙未之秋仲月十有¶
　　　四日予自白霫審讞寃獄歸投宿龍宫下院謀¶
<pb:KR2k0040_WYG_114-8a>¶
　　　諸老宿期一徃焉老宿曰今秋風勁厲波浪洶¶
　　　湧雖柁工篙師徃來其間亦不免縮頸汗背當¶
　　　俟隆冬氷合如履平地然後可著鞭耳予竟不¶
　　　聴明日登舟行未㡬風濤掀簸舟人為之變色¶
　　　於是収帆弭檝維石於北渡予歎曰此而不濟¶
　　　則命也迺割牲釃酒投是詩以禱之遂復鼓枻¶
　　　以進已而風停浪靜天水湛然極目萬里恍然¶
　　　如坐大圓鏡中指顧之間巳登彼岸舟僧大徳¶
<pb:KR2k0040_WYG_114-8b>¶
　　　謂余曰正直動山鬼詩句起蟄龍者信不誣矣¶
　　　予笑曰如二公者千古仰之如泰山北斗豈庸¶
　　　人末士所可擬哉是必憐其勤而報以誠也不¶
　　　然則劉昆所謂反風滅火蝗不入境者皆偶然耳¶
　　　雖然此一段竒境亦不可不紀也¶
　　宫庭湖神感且通徃來送客能分風廣徳王祠禱¶
　　輙應重樓翠阜浮霜空我行擬上覺華島香火遍¶
　　走青蓮宫中流未濟成齟齬船頭西向旗脚東雲¶
<pb:KR2k0040_WYG_114-9a>¶
　　奔霧湧白浪捲一葉掀舞洪濤中平生行止類如¶
　　此慿仗願有信與忠嘗聞主海尊位置顧豈變化¶
　　難為功指呼蛟蜃掃隂翳天水萬里磨青銅解維¶
　　轉柁飽帆腹雙槳不舉追驚鴻兹逰政要償素願¶
　　勿使坐歎詩人窮投文再拜&KR0377;微懇為我寄語白¶
　　龍翁¶
　　留題覺華島龍宫寺　　　　　(金/)王　寂¶
　　傳聞三山駕空虚珠宫貝闕神仙都茫茫弱水限¶
<pb:KR2k0040_WYG_114-9b>¶
　　舟楫人迹不到如有無平生㸃檢江山好我有龍¶
　　宫覺華島何年經創作者誰興聖帝師孤竹老老¶
　　人絶俗棲金沙嵗久喜捨來天家懸崖架壑置佛¶
　　屋突兀殿閣凌烟霞(一作明/明霞)迺知造物開神異故¶
　　壓袛園布金地四顧鯨波翼寳巖玻璃環擁青螺¶
　　髻我生自厭薫羶腥坐覺兩掖生清泠夜&KR0565;海月¶
　　耿不寐㡬欲舉手捫天星明朝収帆落塵土一夢¶
　　回頭散風雨向令坡老此經行想不願為天竺主¶
<pb:KR2k0040_WYG_114-10a>¶
　　醫巫閭山　　　　　　　　　(金/)蔡　珪¶
　　幽州鎮山髙且雄倚天萬仞蟠天東祖龍驅之不¶
　　肯去至今鞭血餘殷紅奔岸暗谷生雲樹蕭寺門¶
　　横入山路誰道營邱筆有神只得峯巒兩三處我¶
　　方萬里來天涯陂陀繚繞間風沙直教眼界臻明¶
　　秀好是嵐光日夕佳封龍山邊生處樂此山之間¶
　　亦不惡他年南北兩生涯不妨世有揚州鶴¶
　　金太子允恭墨竹　　　　　　(元/)劉　因¶
<pb:KR2k0040_WYG_114-10b>¶
　　黒龍江頭氣鬱蔥武元射龍江水中江聲怒號久¶
　　不㵼破墨揮灑餘神功天人與竹皆真龍墨竹以¶
　　來凡馬空人間只有墨君堂何曽梦到瓊華宫瑶¶
　　光樓前月如練倒影自有河山雄金源大定始全¶
　　盛時以漢文當世宗興陵為父昌明子樂事孰與¶
　　東宫同文采不隨焦土盡風節直與幽蘭叢百年¶
　　圖籍有蕭相一代英雄誰蔡公䇿書紛紛少顔色¶
　　空山夜哭遺山翁我亦飄零感白髪哀歌對此吟雙¶
<pb:KR2k0040_WYG_114-11a>¶
　　蓬秋聲蕭蕭來晚風極目海角天無窮¶
　　題王學士熊岳圖　　　　　　(元/)元好問¶
　　洗參池水甜於蜜玉堂仙翁髪如漆膝前文度更¶
　　風流盡捲風流入詩筆長松手種欲摩天海岳樓¶
　　空落照邊古來説有遼東鶴仙語星星誰為傳五¶
　　百年間異人出却將錦繡裹山川¶
　　　五言律¶
　　送郭少府入遼　　　　　　　(唐/)韓　翊¶
<pb:KR2k0040_WYG_114-11b>¶
　　邊烽警榆塞俠客渡桑乾栁葉開金鏑桃花耀玉¶
　　鞍滿月臨弓影連星入劍端莫學燕丹客空歌易¶
　　水寒¶
　　渡遼　　　　　　　　　　　(金/)劉　著¶
　　身隔遼東渡心懐冀北群㑹歸蘇屬國却憶范將¶
　　軍風陣横秋雁雷聲吼夜蚊方言莫相笑唐梵本¶
　　殊分¶
　　喜夏　　　　　　　　　　　(金/)龎　鑄¶
<pb:KR2k0040_WYG_114-12a>¶
　　小著不足畏深居如退藏青奴初薦枕黄嬭亦升¶
　　堂鳥語竹隂宻雨聲荷葉香晚凉無一事步履到¶
　　西堂¶
　　廣寧懐古　　　　　　　　　(明/)劉成徳¶
　　衰草閒仙洞青雲冷誓臺輿圖連朔野鷄犬靜塵¶
　　埃水自荒沙出山從故國來戍樓鐘報曉笳鼓逓¶
　　相催¶
　　逰中㑹寺二首　　　　　　　(明/)龔用卿¶
<pb:KR2k0040_WYG_114-12b>¶
　　寺逺山僧少叢林草徑深懸崖盤石磴古殿度雲¶
　　岑枝宻廻流合巖幽向日隂欲將金印掛瀟灑定¶
　　禪心¶
　　蛇山盤古折綫路繞千尋萬里風雲壯諸天嵗月¶
　　深花香浮塔院霞影落邱岑杳杳鐘聲動遥峯擁¶
　　碧林¶
　　温泉　　　　　　　　　　　(明/)徐景嵩¶
　　萬古温泉水百年㡬度逰炎流從地發暖氣欲天¶
<pb:KR2k0040_WYG_114-13a>¶
　　浮風過亭臺爽山環景物幽自憐多病客不是濯¶
　　纓儔¶
　　　七言律¶
　　渡混同江　　　　　　　　　(金/)蔡松年¶
　　十年八喚清江渡江水江花笑我勞老境歸心質¶
　　孤月倦逰陳迹付驚濤兩都絡繹波神肅六合清¶
　　明斗極髙湖海小臣尸厚禄夢尋烟雨一魚魛¶
　　晚登遼海亭　　　　　　　　(金/)髙士談¶
<pb:KR2k0040_WYG_114-13b>¶
　　登臨酒面洒清風竟日慿欄興未窮殘雪樓臺山¶
　　向背夕陽城郭水西東客情到處身如寄别恨他¶
　　時夢可通自歎不如華表鶴故鄉嘗在白雲中¶
　　李仲佐遼東之豪士也初識於大元帥席上怪其¶
　　　議論英發坐客盡傾至於通練世務商較人物¶
　　　雖博學老儒或有所不及僕喜其為人臨分以¶
　　　二詩贈行且將以為定交之券也¶
　　　　　　　　　　　　　　　(金/)王　寂¶
<pb:KR2k0040_WYG_114-14a>¶
　　夤縁樽爼接雍容一洗從來芥蔕胷笑我殘年方¶
　　射鼠喜君巨手學屠龍聞名素重千金諾識面尤¶
　　輕萬户封指日乗槎吾已矣與君林下㑹相逢¶
　　客路逢君葢少傾歡然相與話平生心胸皂白人¶
　　倫鑒齒頰吹嘘月旦評鷄黍後期雖有信参商輕¶
　　别得無情從今把酒湏東望千里闗山共月明¶
　　自東營來廣寧道出牽馬嶺去路㡬半里松檜鬱¶
　　　然桃李間發問之云利器梁侯之先塋也其櫬¶
<pb:KR2k0040_WYG_114-14b>¶
　　　尚附淺土遂命酒哭奠而去公初待我以國士¶
　　　雖晚意少疎而恩禮未易忘也¶
　　　　　　　　　　　　　　　(金/)王　寂¶
　　九仞終虧一簣功想知銜憤泣幽宫死生怒臂屈¶
　　伸頃得失奕碁翻覆中只有松杉全晚節不隨桃¶
　　李嫁春風門生故吏知多少誰致生芻奠此翁¶
　　再過墳下　　　　　　　　　(金/)王　寂¶
　　毁譽譊譊息葢棺百年春夢大槐安功名倒挽九¶
<pb:KR2k0040_WYG_114-15a>¶
　　牛尾富貴真成一䑕肝故國鶯花人事改空山風¶
　　雨夜臺寒平生我亦心如鐡醉眼西州淚不乾¶
　　渡遼舟中小酌　　　　　　　(金/)王　寂¶
　　佳㑹清歡取次成逸羣髙論極崢嶸掀鬚巳判玉¶
　　山倒蘸甲不辭金椀傾落日櫬雲魚尾赤斜風捲¶
　　水縠紋生豫愁江上分飛後千里闗河月共明¶
　　和非熊韻　　　　　　　　(元/)耶律楚材¶
　　藹藹英聲鎮北州非熊人物本風流時逢佳客開¶
<pb:KR2k0040_WYG_114-15b>¶
　　青眼久領元戎尚黒頭巳發豐城神劔出休嗟暗¶
　　室夜光投驅兵經略開中了題遍長安舊酒樓¶
　　和薛伯通韻　　　　　　　(元/)耶律楚材¶
　　滴滴秋光溢逺山穹廬寥落酒瓶乾詩章平淡思¶
　　居易禪理縱横憶道安不忍西風霜葉脱難禁秋¶
　　雨菊花殘閭山舊隱天涯逺夢裡思歸夢亦難¶
　　和伊喇子春見寄　　　　　(元/)耶律楚材¶
　　邂逅沙城識子初天山風雪醉吟餘文章光熖君¶
<pb:KR2k0040_WYG_114-16a>¶
　　堪羡節操儀刑我不如麯蘖鄉中前進士風波堆¶
　　裏老中書他年歸去無相棄同到閭山舊隱居¶
　　寄景賢　　　　　　　　　　(元/)耶律楚材¶
　　人間聚散忘悲歡何以林泉遯世閒十載殘軀逰¶
　　瀚海積年歸夢遶閭山空嵓猿鶴招予徃滿架琴¶
　　書伴我還多謝龍岡憐老隱新詩酬酢路無慳¶
　　和冲霄韻　　　　　　　　　(元/)耶律楚材¶
　　星星華髪鏡中驚好賦歸歟接淅行重位寧貪髙¶
<pb:KR2k0040_WYG_114-16b>¶
　　一品故園無憚逺千程晴天花絡春山色落日松¶
　　和秋水聲無恙閭峰三百寺遨逰吟嘯老餘生¶
　　思親二首　　　　　　　　　(元/)耶律楚材¶
　　老母琴書老自娛吾山側近結蘧閭髩邊尚結避¶
　　兵髪箧内猶存教子書幼穉已能學土梗老兒猶¶
　　未憶鱸魚誰知萬里思歸夢夜夜隨風到故居¶
　　昔年不肯卧茅廬贏得飄蕭兩鬂疎醉裏不知身¶
　　似蝶夢中不覺我為魚故園屈指八千里老母行年¶
<pb:KR2k0040_WYG_114-17a>¶
　　六十餘何日掛冠辭富貴少林佳處卜新居¶
　　和武善夫韻　　　　　　　(元/)耶律楚材¶
　　老子年來酷愛閒不堪白髪映蒼顔十年興廢悲¶
　　歌裏半世干戈寤寐間北闕欲辭新鳳閣東州元¶
　　有舊閭山熊經鳥引聊終嵗嵓下疎松正好攀¶
　　宿大安有懐　　　　　　　　(明/)吳希孟¶
　　竒石蒼松世界分千山虎豹散狼羣洞前黒白萬¶
　　林雨壇上浮沉一篆芸鐘盡漏隨莊室蝶心依神¶
<pb:KR2k0040_WYG_114-17b>¶
　　㑹栢臺雲清樽舊約逾三月何日叅軍細論文¶
　　讀書　　　　　　　　　　　(明/)賀　欽¶
　　清晨起坐小茅堂萬事無闗一炷香展卷細觀前¶
　　聖奥馳名敢學世人狂也知老病年光促爭奈詩¶
　　書意味長但願桑榆粗有得肯隨流俗嘆斜陽¶
　　和瀋陽守愚邱先生韻　　　　(明/)賀　欽¶
　　聲利沉疴幸已瘳烟霞痼疾豈湏憂非闗遯世矜¶
　　髙節自是匡時乏逺猷鎻闥兩年空竊禄雲山十¶
<pb:KR2k0040_WYG_114-18a>¶
　　載免包羞管寧本是遼東客不願重過五鳳樓¶
　　古澄丁聲逺來訪賦一律見遺因和¶
　　　　　　　　　　　　　　　(明/)賀　欽¶
　　太學陳東天下知抗章不怕忤當時折&KR0398;彭澤成¶
　　何事回首閭山有所思軒外孤松全晚節宅邊五¶
　　栁散春絲歸來還是忘機客傳語沙鷗莫浪疑¶
　　再和瀋陽守愚邱先生韻　　　(明/)賀　欽¶
　　白雲堆裏得安身名利無干逺世塵靜把簡編窺¶
<pb:KR2k0040_WYG_114-18b>¶
　　徃哲每將菽水奉慈親江山秀麗詩懐壯窗户清¶
　　幽琴調新幸有此般閒快樂任他人醉五陵春¶
　　過葢州　　　　　　　　　　(明/)馬文升¶
　　烟霧新消海國邊荒園寒水與雲連山光杳靄飛¶
　　鳬外秋色參差落雁前田野歡呼瞻使節公庭空¶
　　寂長苔錢從容事畢還朝日韶舞聲中覲九天¶
　　望京樓　　　　　　　　　　(明/)郭登庸¶
　　雨洗沙塲兵氣收天涯秋暮獨登樓四方烟井聴¶
<pb:KR2k0040_WYG_114-19a>¶
　　雞犬百里晴郊散馬牛斷壠黄雲依古戍孤城斜¶
　　日射寒流滄溟寂寞魚龍伏回首西南望帝州¶
　　祖越寺　　　　　　　　　　(明/)徐文華¶
　　雲烟回合水潺湲路轉陂陁百折還上界鐘聲霄¶
　　漢杳前山墖影夕陽間松濤漲壑千巖響花雨浮¶
　　空滿地斑坐久虛堂疑誤入恍然身世出人寰¶
　　　五言排律¶
　　博索道中書事　　　　　　　(金/)閻長吉¶
<pb:KR2k0040_WYG_114-19b>¶
　　此地先經戰人生苦未聊泉源疏地胍田壟上山¶
　　腰敗石平危徑枯柴補短橋曉烟明逺㸑暮雪㸃¶
　　歸樵履滑心頻悸梯危欲頓消解鞍空倒卧無夢¶
　　訖清宵¶
　　和張敏之詩七十韻(并序/)　　(元/)耶律楚材¶
　　　敏之學士逺寄新詩七十韻捧讀之餘續貂以¶
　　　尾聊資一笑¶
　　壯年多轗軻晚節歎行藏故國頺綱穢新朝明徳¶
<pb:KR2k0040_WYG_114-20a>¶
　　香雄材能預算大略固難量迭出神兵速無前我¶
　　武揚本圖服叛逆何止剪譸張西討窮沙磧東征¶
　　過樂浪彗侵天壘壁光動太微鋩整整車徒盛鱗¶
　　鱗旂鼓望天皇深責重賢帥廟謀臧江左將禽楚¶
　　河陽已滅商英雄皆入彀强禦敢跳梁採訪軒車¶
　　閙司農官吏忙輕徭常力足薄賦不財傷勲業超¶
　　秦漢規模邁帝王流言無管蔡竒計有平良増葺¶
　　新文物耕耘古戰塲蛟龍方奮迅鵰鶚得翺翔偶¶
<pb:KR2k0040_WYG_114-20b>¶
　　遇風雲㑹爭依日月光永醻千古恥一怒四夷攘¶
　　虎帳十年夢龍庭㡬度霜迎降初請命出郭逺相¶
　　將久敵真宜死寛恩何敢當赦書民有幸歌詠壽¶
　　無疆扶杖聴黄詔稱觴進白狼散財竭庫藏拔將¶
　　出戎行殷絶仁猶在周傾道不忘來朝燕郡内入覲¶
　　大都旁戎服貂裘&KR0181;星軺俊馬蒼中春辭北望初¶
　　夏過西涼瀚海洶而湧隂山彷且徨閒雲迷去路¶
　　疎雨潤行裝出處空興歎風光自斷腸典刑陳故¶
<pb:KR2k0040_WYG_114-21a>¶
　　事利病上封章天下援深溺中州冀小康流離承¶
　　喪亂籌䇿要優長痼疾如神附遊魂笑鬼倀仁施¶
　　能骨肉靈藥起膏肓避禍宜緘口當言肯括囊遭¶
　　䜛心欲剖涉苦膽先嘗北漠絶窮域西隅抵大洋詩¶
　　書猶不廢忠信未能忘氊補連腮帳䋲穿朽脚牀¶
　　郊行長野興人靜若禪房回鶻交逰熟崑崙事迹¶
　　詳風烟多黯黯雲水兩茫茫灾變垂乾象妖氛翳¶
　　太陽髯龍三島去玉葉一枝芳明主初登極愚臣¶
<pb:KR2k0040_WYG_114-21b>¶
　　敢進狂九疇從帝錫五事合天常大樂陳金石朝¶
　　衣具冕裳降升分上下進退有低昻拓境時方急¶
　　郊天且未遑應兵無血刃降虜自壺漿按堵無更¶
　　肆因資不餽糧宸心尊徳義聖世濟柔剛恩澤函¶
　　諸夏威稜震八荒勢連西域重天助北方强舉我¶
　　陪三省求賢(原闕/三字)錦衣捐毳褐肉食弃糟糠隐逸¶
　　求新仕流亡集故鄉百官欣戴舜萬國願歸唐耕¶
　　釣生咸遂工商樂未央㑹將封泰岳行看建明堂¶
<pb:KR2k0040_WYG_114-22a>¶
　　每嘆才雕篆長慙學面牆君恩予久負賢路我深¶
　　妨覆餗恒憂懼持盈是恐惶故山松徑碧舊隱菊¶
　　花黄太守方遺舄初平正牧羊厚顔居此位若已納¶
　　於隍吟嘯須歸去香山老侍郎¶
　　懐古一百韻寄張敏之　　　　(元/)耶律楚材¶
　　興亡千古事勝負百枰碁感恨空興嘆悲吟乃賦¶
　　詩三皇崇道徳五帝重仁慈禮廢三王謝權興五¶
　　伯漓焚書嫌孔孟峻法用髙斯政出人思亂身亡¶
<pb:KR2k0040_WYG_114-22b>¶
　　國亦隨阿房修象魏徐福覓靈芝偶語真虛禁長¶
　　城信謾為只知秦失鹿不覺楚亡騅法約三章日¶
　　恩垂四百期漢興學校啓文作典章施黯武疲中¶
　　夏窮兵攘四夷嗣君恩稍失劉氏徳難衰新室雖¶
　　興難真人已御基魏吳將奮起靈獻自荒嬉賊子¶
　　權移漢姦臣塢築郿三朝如峙鼎四海若棼絲纔¶
　　奉三陽主已生四馬師仲謀服孟徳葛亮倍曹丕¶
　　唯晉方承統平吳混八維有初終鮮克居治亂誰¶
<pb:KR2k0040_WYG_114-23a>¶
　　思蟬鬂充蘭掖羊車遶竹枝孫謀無逺慮神器委¶
　　痴兒國事歸椒室民饑詢肉糜為人昧菽麥聞蟇¶
　　問官私衛瓘嘗㡬諌何曽已預知五湖雲擾攘六¶
　　代電奔馳川谷流腥血郊原厭積屍天光分耀日¶
　　地理列𤓰時厯數當歸李驅除暫&KR1421;隋西陲開鄯¶
　　善東鄙討髙麗鸞駕如江國龍舟泛汴漪錦帆遮¶
　　水面粉浪汚河湄府藏金錢積生靈氣力疲妖氛¶
　　天下起章奏禁中欺海内空龍戰河東有鳳姿元¶
<pb:KR2k0040_WYG_114-23b>¶
　　戎展鷹犬頡利助熊羆奉表遵朝命尊王建義旗¶
　　經營於盗手禪讓託君辭豪哲歸吾彀要荒入我¶
　　覊太宗真令主貞觀有皇規正羙開元治俄成天¶
　　寳悲曲江還故里林甫領台司裂土封三國纒頭¶
　　愛八姨霓裳猶未罷鼙鼓恨來遲逆冦臨丹闕君¶
　　王拾翠眉兩京賊黨滅方鎮重權移朱李元堪嘆¶
　　石劉亦可&KR0339;九州重搆亂五代薦荒饑遼宋分南¶
　　北翁孫講禮儀宣和風侈靡教主徳庸卑背約絶¶
<pb:KR2k0040_WYG_114-24a>¶
　　鄰好興師借冦資懸知喪唇齒何事撤籓籬失地¶
　　人皆怨䝉塵悔可追遼家遵漢制孔教祖宣尼煥¶
　　若文章備康哉政事熙朝廷嚴衮冕郊廟奏壎箎¶
　　校獵嫻馳射行營習正竒南州走玉帛諸國愛鞭¶
　　笞天祚驕人上朝鮮叛海涯未終三百祀不免一¶
　　朝危鴨緑金朝起桑乾玉璽遺後遼興大石西域¶
　　統龜兹萬里威聲震百年名教垂武元平宋地殷¶
　　禮雜宗姬治國崇文事掄才尚賦詞邦昌君洛汭¶
<pb:KR2k0040_WYG_114-24b>¶
　　劉豫立青淄大定民興詠明昌物適宜日中須景¶
　　昃月滿必光虧肘腋獨夫難邱墟七廟隳北朝天¶
　　輔佑南國俗瘡痍天子潛廵狩宗臣嚴守陴山西¶
　　盡荆枳河朔半豺貍食盡謀安出兵羸力不支長¶
　　圍重數匝久困再周期太液生秋草姑蘇逰野麋¶
　　忠臣全節死餘衆入降麾文獻生三子東丹第八¶
　　枝虚名如畫餅遺業學為箕自笑蓬垂鬂誰憐雪¶
　　滿髭撫膺長感慨搔首㡬嗟咨車葢知何處衣冠¶
<pb:KR2k0040_WYG_114-25a>¶
　　問阿誰自天明下詔知我素通蓍發軔裝琴劍登¶
　　車執䇿綏窮廬或白黒驛騎半黄駓肥臠白如瓠¶
　　瓊漿甘似飴天山連北府瀚海逹西伊天馬窮厓¶
　　澥神兵過月氏感恩承聖勅寄住到尋愚春色多¶
　　紅樹秋波總緑陂不湏賖酒飲隨分有驢騎畎畝¶
　　棲禾粟圜林足果棃舂粳光燦玉煮飯滑流匙聖¶
　　祖方輕舉明君應樂推龍庭陳大禮原廟顯明粢¶
　　萬國朝金佩千官列玉墀求賢為輔弼舉我忝丞¶
<pb:KR2k0040_WYG_114-25b>¶
　　疑才徳真為慊顛危不解持願從麋鹿性豈戀鳳¶
　　凰池投老誰為伴黄山有敏之¶
　　　五言絶句¶
　　過錦州　　　　　　　　　　(明/)孫承宗¶
　　錦水波初靜髙軒向此過似聞城郭是東去竟何¶
　　如¶
　　下香巖　　　　　　　　　　(明/)程啟元¶
　　危途長側足髙處更回頭行路難如此何時卧故¶
<pb:KR2k0040_WYG_114-26a>¶
　　邱¶
　　題扉上釣魚圖　　　　　　　(明/)賀　欽¶
　　倚杖看閭山垂綸釣陵水山頭宿霧開水面清風¶
　　起¶
　　自警　　　　　　　　　　　(明/)賀　欽¶
　　戰兢防失足頃刻莫馳心勿謂人誰見當知帝汝¶
　　臨¶
　　為學不謹獨到底是空言猩猩與鸚鵡孤負昊天¶
<pb:KR2k0040_WYG_114-26b>¶
　　恩¶
　　　七言絶句¶
　　平州中和館後草亭　　　　　(遼/)李　晏¶
　　藤花滿地香仍在松影拂雲寒未收山鳥似嫌逰¶
　　客到一聲啼破小亭幽¶
　　集句題廣寧勝覽亭　　　　　(金/)李　遹¶
　　簷前無數好峯巒醉眼詩膓氷雪寒不識閭山真¶
　　面目請君來此凭闌干¶
<pb:KR2k0040_WYG_114-27a>¶
　　宿錦州廣濟寺僧房卧屏一幅畫一綸巾羽服隠¶
　　　几胡牀命短童汲水澆花若有所待者相望一¶
　　　翁棕㡌凉衫倚杖於溪橋之上意其眷戀風景¶
　　　而緩其行也迺賦首首¶
　　　　　　　　　　　　　　　(金/)王　寂¶
　　垂栁隂隂晝日長野人無事自清凉袛應冷笑黄¶
　　塵裏為米痴兒有底忙¶
　　溪橋泉石想佳哉欲去遲遲首重回不道西莊閒¶
<pb:KR2k0040_WYG_114-27b>¶
　　處士胡牀虛左待君來¶
　　渡遼　　　　　　　　　　　(金/)王　寂¶
　　我家河朔望咸平飛鳥猶須半月程盡道遼陽天¶
　　様逺渡遼何况更東行¶
　　閭山　　　　　　　　　　　(金/)蔡　珪¶
　　西風絶境撫孤松千里川原四望通但怪林稍看¶
　　鳥背不知身到碧雲中¶
　　寄大尹邵文明　　　　　　　(明/)賀　欽¶
<pb:KR2k0040_WYG_114-28a>¶
　　長官辭縣賦歸來獨愛幽花手自栽何日一樽同¶
　　嘯傲東籬飽看帶霜開¶
　¶
　¶
　¶
　¶
　¶
　¶
<pb:KR2k0040_WYG_114-28b>¶
　¶
　¶
　¶
　¶
　¶
　¶
　¶
欽定盛京通志卷一百十¶
