# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:42.030253
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷九十
<pb:KR2k0040_WYG_094-1a>¶
欽定四庫全書¶
欽定盛京通志卷九十¶
　　　流寓¶
　　漢¶
　　晉¶
　　前燕(附/)¶
　　北魏¶
　　唐¶
<pb:KR2k0040_WYG_094-1b>¶
　　五代晉¶
　　宋¶
　　元¶
　　明¶
　國朝¶
<pb:KR2k0040_WYG_094-2a>¶
欽定四庫全書¶
欽定盛京通志卷九十¶
　　　流寓¶
　　　(臣/)等謹按東漢管寧與邴原王烈避地遼東挹¶
　　　其遺躅者至今為美談而攷諸志乘則西漢王¶
　　　仲逢萌實為稱首葢遼東風俗醇美擇地之士¶
　　　恒樂依之自是以來流寓於此者或以功名或¶
　　　以節介或以儒學雖所操不同要其風徽可愛¶
<pb:KR2k0040_WYG_094-2b>¶
　　　慕則一也謹志流寓第二十九¶
<pb:KR2k0040_WYG_094-3a>¶
欽定四庫全書¶
欽定盛京通志卷九十¶
　　　流寓¶
　　漢¶
　　王仲瑯琊人好道術明天文諸吕作亂齊哀王襄¶
　　謀舉兵數問於仲及濟北王興居反欲刦仲為將¶
　　仲懼禍及浮海東奔樂浪山中因家焉七世孫閎¶
　　八世孫景並見人物志¶
<pb:KR2k0040_WYG_094-3b>¶
　　逢萌字子慶北海都昌人家貧為亭長擲楯歎曰¶
　　大丈夫安能為人役哉遂去學於長安通春秋平¶
　　帝時見王莽殺何武鮑宣等數百人及其子字謂¶
　　友曰三綱絶矣不去禍將及人即解冠挂東都城¶
　　門將家屬浮海客於遼東光武即位始還鄉至瑯¶
　　琊勞山屢徴不起¶
　　管寧字幼安北海朱虛人漢末㓂亂與邴原王烈¶
　　避地遼東公孫度虚館以候之寧見度語惟經典¶
<pb:KR2k0040_WYG_094-4a>¶
　　不及世事退居岩谷因山為廬鑿坯為室越海避¶
　　難者依之旬月成邑遂講詩書陳俎豆飭威儀明¶
　　禮讓非學者不見由是度安其賢民化其徳寧所¶
　　居屯落汲者男女雜㳫或争井相鬭寧乃宻置器¶
　　井傍以待汲者鄰有牛暴寧田寧為牽著凉處自¶
　　為飲食過於牛主牛主大慚由是禮讓行於海表¶
　　常坐一木榻積五十餘年未嘗箕股當膝處皆穿¶
　　又常著皂㡌終不更易度子康欲官寧以自輔終¶
<pb:KR2k0040_WYG_094-4b>¶
　　不敢言其敬惮如此及魏文帝禪位徴寧還是時¶
　　公孫康死嫡子不立而立弟恭寧曰廢嫡立庶人¶
　　有異心亂之所由起也乃將家屬浮海其後淵果¶
　　奪恭位僣稱王為司馬懿所滅遼東大亂卒如寧¶
　　言寧之歸也海中遇暴風船將溺舟中慮有過惡¶
　　者請自禱于神寧曰吾自省生平惟有一日不冠¶
　　三朝晏起而已此外無小失道無所禱也言方竟¶
　　夜風晦明船人忽望見火光輒趨之得島島無居¶
<pb:KR2k0040_WYG_094-5a>¶
　　人亦無火燼咸以為神光之助寧船自若風止而¶
　　渡初寧在遼東度父子有所資遺皆受而藏焉及¶
　　西渡盡封還之既至屡徴不起年八十四卒¶
　　王烈字彦方平原人以義行稱鄉里有盜牛者主得之¶
　　盜曰刑戮自甘乞勿使王彦方知也董卓之亂避¶
　　地遼東躬秉農器布衣疏食東域之人奉之若君¶
　　太守公孫度接以昆弟之禮欲屈以官烈乃為商¶
　　賈自穢得免後曹操聞烈名徴之終不至建安二¶
<pb:KR2k0040_WYG_094-5b>¶
　　十四年時年七十八終于遼東¶
　　邴原字根矩少與管寧同里並以操尚著稱黄巾¶
　　起原將家屬浮海遂至遼東時同郡劉政有勇畧¶
　　公孫度欲殺之盡捕其家原以政付太史慈使䕶¶
　　歸里既而謂度曰將軍前欲殺劉政以其為己害¶
　　也今政已去君之害除矣度曰然原曰君之畏政¶
　　者以其有智也今政已免智將用矣不若並赦政¶
　　家無重怨也度乃出之原又資送政家還郡居一¶
<pb:KR2k0040_WYG_094-6a>¶
　　年歸原者數百家教授之聲不絶原性剛直常以¶
　　清議格物公孫度以下不能安管寧以言非其時¶
　　皆招禍之道宻遣原西還原行數日度方覺歎曰¶
　　邴君所謂雲中之鶴非鶉鷃之網所能羅矣¶
　　國淵字子尼樂安人師鄭康成後與邴原管寧等¶
　　避亂遼東淵䔍學好古嘗講學于山巖士人多推¶
　　崇之由此知名(按邴原國淵後皆仕魏而其流寓/遼時則猶漢時也故仍繫之漢)¶
　　凉茂字伯方山陽昌邑人少好學議論常據經典¶
<pb:KR2k0040_WYG_094-6b>¶
　　以决是非官樂浪太守公孫度在遼東留茂不遣¶
　　之官而茂終不為屈尋徴還復為魏郡太守¶
　　太史慈字子義黄縣人猿臂善射少好學為郡奏曹史¶
　　因避仇之遼東孔融聞其名數餽其母及融為黄¶
　　巾管亥圍於都昌慈適從遼東還奉母命之都昌¶
　　復突圍往平原說劉備求兵為融攻黄巾破之¶
　　晉¶
　　趙至字景真代郡人年十四入太學遇𥞇康冩石¶
<pb:KR2k0040_WYG_094-7a>¶
　　經徘徊不能去為康所知又與康子蕃友善及向¶
　　遼西占戸乃與蕃書叙别陳志操文辭甚美後舉¶
　　郡計吏到洛至父欲其宦立仍遣歸遼西幽州三¶
　　辟部從事斷九獄見稱精審¶
　　盧諶范陽人建興末隨劉琨投段匹磾後琨為匹¶
　　磾所害諶復投段末波於遼西元帝初末波通使¶
　　江表諶因其使抗表理琨寃晉累徴諶為中書侍¶
　　郎而末波留之不遣後石季龍破遼西用為國子¶
<pb:KR2k0040_WYG_094-7b>¶
　　監祭酒侍中諶恒以為辱毎謂其子曰吾殁後但¶
　　稱晉司空從事中郎爾撰祭法注莊子及文集皆¶
　　行於世¶
　　髙瞻字子前渤海蓚人少而英爽有俊才光熙中¶
　　調補尚書郎永嘉之亂北徙幽州既而隨崔毖及¶
　　毖謀伐慕容廆瞻固諫不從毖敗廆署瞻為將軍¶
　　瞻稱疾不起廆敬其姿品數臨候之仍辭以疾篤¶
　　廆不平遂以憂卒¶
<pb:KR2k0040_WYG_094-8a>¶
　　前燕(附/)¶
　　游邃廣平人與逢羡宋奭皆嘗為昌黎太守時晉¶
　　室衰亂初避地於薊後徙寓遼東仕廆為龍驤長¶
　　史創定朝儀¶
　　裴開字士先河東聞喜人與其叔嶷同歸慕容廆¶
　　開才畧深逺仕至軍諮祭酒¶
　　皇甫岌安定朝那人與弟真俱寓遼東廆皆擢用¶
　　之竝以文章才儁任居樞要¶
<pb:KR2k0040_WYG_094-8b>¶
　　封奕字子専渤海蓚人祖釋仕晉為東夷校尉後¶
　　釋卒奕在遼東慕容廆召與語悦之曰竒士也嗣¶
　　釋子悛及抽咸來奔喪廆一見皆留之以悛為叅¶
　　軍抽為長史復以奕為軍諮祭酒掌軍國機要奕¶
　　為人喜怒不形政務之暇留心講論接引後進如¶
　　若不及後仕皝屢立戰功位至相國封武平侯¶
　　宋該字宏宣平原人與同郡劉翔杜群先依王浚¶
　　又依叚氏皆以為不足託率諸流寓同歸於廆仕¶
<pb:KR2k0040_WYG_094-9a>¶
　　右長史¶
　　朱左車會稽人胡母翼太山人皆流寓遼東以舊¶
　　徳清重慕容廆引為師友¶
　　劉瓚字彦真平原人經學該通性甚清真受業者¶
　　常數百餘人寓遼東慕容廆重其學引為東庠祭¶
　　酒慕容皝帥國胄束脩受業焉¶
　　逢羡北海人與北平西方䖍蘭陵繆愷同時並寓¶
　　遼東慕容廆引羡與䖍俱為謀主愷以文章才俊¶
<pb:KR2k0040_WYG_094-9b>¶
　　職任樞要¶
　　北魏¶
　　陸希道字洪度鉅鹿郡公叡之子也魏孝文時叡¶
　　坐穆㤗事賜死妻子徙遼西希道厯覽經史頗有¶
　　文致及後召還累遷前將軍郢州刺史善於撫邉¶
　　甚有威畧¶
　　唐¶
　　蔣儼義興人擢明經為兵曹㕘軍太宗伐髙麗募¶
<pb:KR2k0040_WYG_094-10a>¶
　　為使者人皆憚行儼獨奮然言曰天子雄武四海¶
　　畏威蕞爾國敢圖王人有如不幸固吾死所也遂¶
　　請往及至為莫支離所困以兵脅之不屈納之土¶
　　室中及髙麗平乃歸帝竒其節授朝散大夫¶
　　五代晉¶
　　張礪為翰林學士石晉末隨晉帝遷於契丹遼主¶
　　徳光重其文學仍以為學士礪逃歸為追者所得¶
　　徳光責通事髙唐英等曰吾戒爾等善待此人致¶
<pb:KR2k0040_WYG_094-10b>¶
　　其逃去過在爾也待礪如故¶
　　胡嶠同州郃陽令石晉末䧟遼為蕭翰掌書記居¶
　　福州著䧟蕃記凡所經行記之甚悉宋歐陽修作¶
　　五代史多採之(按福州遼上京名在原/州北舊志作復州誤)¶
　　馬允卿石晉時為青州刺史遼太祖兵至堅守不¶
　　降城破被執太祖義而釋之徙其家於毉巫閭允¶
　　卿以詩禮世其家四世孫人望登進士為遼名臣¶
　　宋¶
<pb:KR2k0040_WYG_094-11a>¶
　　洪皓字光弼鄱陽人仕宋使於金被拘不屈將殺¶
　　之有為跪請者後流於冷山距會寧府二百里四¶
　　月草生八月已雪金陳王烏舍聚落在焉烏舍知¶
　　皓賢延使教其子復偕之入燕得聞徽欽居五國¶
　　城密遣人奏書獻桃栗梨麫凡留金十五年紹興¶
　　中和議成乃得偕張邵朱弁南歸後金使至必問¶
　　皓為何官居何地其見重如此初皓留金時以教¶
　　授自給因無紙則取樺葉寫論語孟子大學中庸¶
<pb:KR2k0040_WYG_094-11b>¶
　　傳之時謂之樺葉四書所著詩文金人鐫行之(國語烏舍/皮條也原)¶
　　　(作悟室/今譯改)¶
　　張邵字才彦烏江人登宣和上第詔求可使北朝¶
　　者邵慨然請行金人先拘之燕山僧寺復徙之會¶
　　寧府邵卒不屈節和議成乃遣南歸官秘閣修撰¶
　　卒贈少師¶
　　元¶
　　王垚字樂人工詩文尤長於康節經世之學流寓¶
<pb:KR2k0040_WYG_094-12a>¶
　　遼東至大改元瀋陽王引見奏垚充說書從王使¶
　　髙麗還陳便利三十餘事¶
　　陳韶孫廣州畨禺人父瀏以罪流肇州韶孫年十¶
　　嵗朝夕號泣願從父俱行道過遼陽平章達春見¶
　　而憫焉欲復送韶孫還鄉韶孫曰既不能以身代¶
　　父當死生相隨歸非所願也達春驚異厚賚之大¶
　　徳六年瀏死韶孫哭盡哀見者皆為泣下肇州萬¶
　　戸府以聞命遣還郷里仍旌異之(達春國語解見/名宦卷原作塔)¶
<pb:KR2k0040_WYG_094-12b>¶
　　　(出今/譯改)¶
　　明¶
　　陳循字徳遵泰和人永樂乙未廷試第一厯仕四¶
　　朝官大學士景泰時功在社稷為徐有貞所忌石¶
　　亨迎駕譖殺王文于謙並戍循鐵嶺衞亨敗乃釋¶
　　歸田里¶
　　辛浩字養正江夏人厯官監察御史彈劾不避權¶
　　勢謫居遼陽乃選教將卒子弟多所成就天順中¶
<pb:KR2k0040_WYG_094-13a>¶
　　始復官¶
　　閻寛字徳原樂安人官監察御史彈劾無少避為¶
　　錦衣指揮馬順所忌以事中傷之謫居鐵嶺遂家¶
　　焉¶
　　張鵬字騰霄淶水人官御史立朝蹇諤持大節天¶
　　順初為石亨所搆左遷戍遼東亨敗乃復官還京¶
　　仕至兵部尚書¶
　　劉玭字求素安福人官刑部員外有胡指揮某因¶
<pb:KR2k0040_WYG_094-13b>¶
　　妻姦謀殺人玭論如法其人素附權幸改讞於錦¶
　　衣衞坐玭以故入罪謫戍遼陽玭在遼東五年日¶
　　以文章自抒寫題其集曰養晦後卒於遼¶
　　胡世寧字永清仁和人累官江西副使以論宸濠¶
　　不法謫戍瀋陽寄居廣寧三年學者宗之及宸濠¶
　　敗世寧起官至太子太保兵部尚書卒諡端敏¶
　　劉琦字廷珍洛川人官兵科給事中時妖人李福¶
　　達罪當死權貴郭勛庇之琦抗疏陳其顛末上怒¶
<pb:KR2k0040_WYG_094-14a>¶
　　謫戍瀋陽衞琦在瀋陽十餘年講學不輟上毎曰¶
　　劉琦嘗進讜言蓋已悟其直矣後遇赦召還京¶
　　王儼字民望華容人厯官侍郎正徳間求直言儼¶
　　首論鹽法芻粟悉為貴戚宦官侵壞劉瑾衘之誣¶
　　以他事繫獄煆煉無所得瑾又使人諷儼附己不¶
　　聽矯詔謫戍遼東僑居遼陽瑾誅乃還嘉靖初賜¶
　　存問年八十有八乃卒¶
　　黄正色字士尚無錫人厯官南臺御史時巨璫鮑¶
<pb:KR2k0040_WYG_094-14b>¶
　　忠䕶太后梓宫𦵏承天怙寵黷貨正色陳其罪忠¶
　　等誣正色于梓宫前騎馬張扇遣戍遼左正色荷¶
　　戈就道隆慶初復原官召還遷南京太僕卿卒祀¶
　　遼陽三忠祠¶
　　徐文華字用光四川嘉定人仕至監察御史嘉靖¶
　　間以誣獄編戍遼陽文華有節操工詩文與給事¶
　　中安磐侍御程啟充給事中彭實以吟咏為事日¶
　　相唱和無憂戚容後召還卒隆慶初贈僉都御史¶
<pb:KR2k0040_WYG_094-15a>¶
　　　夏良勝江西南城人官太常寺少卿嘉靖時以議¶
　　　大禮謫戍三萬衛後終於寧逺¶
　　國朝¶
　　　沈文奎浙江會稽人𨽻鑲白旗漢軍年二十以諸¶
　　　生游遵化天聰三年¶
　大兵下遵化文奎謁貝勒豪格遂㩦歸瀋陽因家焉¶
大宗命直文館崇徳元年¶
特㫖甄别内院人員分為四等文奎名列一等第二擢授¶
<pb:KR2k0040_WYG_094-15b>¶
　　　𢎞文院學士順治元年從入闗厯官保定巡撫淮¶
　　　揚漕運總督有政績祀名宦祠詳浙江通志¶
　　　苗君㮨昌平人明季諸生遭時多難隸籍黄冠喜¶
　　　讀儒書究心史學至老不倦居¶
　　盛京之三官廟翰林髙士竒稱其有𨼆者之風¶
　　　郝浴字雪海山東定州人順治己丑進士任四川¶
　　　巡按守保寧城時巨冦劉文繡等踞滇黔吳三桂¶
　　　握重兵屯保寧久無功浴至決䇿破賊有安蜀功¶
<pb:KR2k0040_WYG_094-16a>¶
　　　因劾吳三桂跋扈狀三桂衘之譖以他事降調謫¶
　　　戍鐵嶺讀書講學無間寒署註周易解士人宗之¶
　　　稱為復陽先生¶
聖祖幸奉天浴跪迎道左具述按蜀始末¶
聖祖為之傾聽慰勞良久十四年¶
特㫖取還録用浴留其居為銀岡書院後仕至廣西巡撫¶
　　　崇祀名宦¶
　¶
<pb:KR2k0040_WYG_094-16b>¶
　¶
　¶
　¶
　¶
　¶
　¶
　¶
　欽定盛京通志卷九十¶
