# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:41.694602
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷七十六
<pb:KR2k0040_WYG_076-1a>¶
欽定四庫全書¶
欽定盛京通志卷七十六¶
　國朝人物(十二/)¶
　　鑲黄旗䝉古¶
　　正黄旗䝉古¶
　　正白旗䝉古¶
　　正紅旗䝉古¶
　　鑲白旗䝉古¶
<pb:KR2k0040_WYG_076-1b>¶
　　鑲紅旗䝉古¶
　　正藍旗䝉古¶
　　鑲藍旗䝉古¶
<pb:KR2k0040_WYG_076-2a>¶
　欽定四庫全書¶
　欽定盛京通志卷七十六¶
　　國朝人物(十二/)¶
　　　鑲黄旗䝉古¶
　　　西喇巴雅爾姓布庫特𨽻鑲黄旗蒙古世居扎嚕¶
　　　特初任佐領崇徳三年從貝勒岳託入牆子嶺趨¶
　　　山東明太監馮永盛以兵邀戰擊敗之明年春旋¶
　　　師過三屯營敵扼險以拒相持七晝夜乗其懈擊¶
<pb:KR2k0040_WYG_076-2b>¶
　　　之皆潰順治元年以㕘領從入關擊敗流賊李自¶
　　　成二年從郡王阿巴泰鎮守山東旋與都統凖塔¶
　　　等進師淮安屢敗明兵其潰衆竄據海中雲臺山¶
　　　往𠞰平之三年從肅親王豪格討流賊張獻忠道¶
　　　出西安敗賊將髙汝礪等於秦州階州乗勝抵四¶
　　　川殪獻忠於鳯凰陂五年凱旋擢副都統先後叙¶
　　　功復遇¶
恩詔加世職至一等輕車都尉兼一雲騎尉十八年卒孫¶
<pb:KR2k0040_WYG_076-3a>¶
　　　卓特博襲¶
　　　都爾瑪姓錫納明安先世居喀喇沁地¶
太祖時來歸𨽻鑲黄旗䝉古天聰二年從貝勒岳託攻錦¶
　　　州有俘獲五年從圍大淩河城城中兵出戰奮擊¶
　　　敗之八年從内大臣多爾濟畧大同敗明總兵曹¶
　　　文詔軍文詔善用矛明季驍將無出其右者既捷¶
　　　第都爾瑪功最¶
賜號巴圖魯尋授佐領崇徳六年大軍攻錦州明總督洪¶
<pb:KR2k0040_WYG_076-3b>¶
　　　承疇以兵十三萬來援列營松山我師分左右翼¶
　　　截擊之都爾瑪超伍先進破其營屢敗其兵於杏¶
　　　山塔山間承疇軍數挫衂又糧餉將匱其將吳三¶
　　　桂王樸謀引兵遁都爾瑪從内大臣錫翰設伏髙¶
　　　橋襲擊之斬獲無算遂圍松山城明兵潰圍出犯¶
　　　我營都爾瑪力戰却之叙功授三等輕車都尉世¶
　　　職順治二年晉爵三等男其後叠遇¶
恩詔晉至二等子授内大臣康熈三年卒¶
<pb:KR2k0040_WYG_076-4a>¶
賜祭𦵏諡忠直以其孫齊什襲¶
　　　翁愛姓卓爾古特世居科爾沁¶
太宗時來歸𨽻鑲黄旗䝉古授佐領崇徳二年偕佐領喀¶
　　　凱舒書等征瓦爾喀俘獲甚衆四年率所屬分屯¶
　　　義州督耕勤所獲糧獨多七年從貝勒阿巴泰征¶
　　　明越燕京至山東攻莒州城先登順治元年大軍¶
　　　入關討流賊翁愛以署副都統督後隊兵尋𠞰賊¶
　　　將陳永福於太原翁愛以兵薄城賊突出犯擊却¶
<pb:KR2k0040_WYG_076-4b>¶
　　　之二年從英親王阿濟格征陜西敗賊綏徳州賊¶
　　　渠李自成遁湖廣復躡擊之斬獲無算三年授禮¶
　　　部理事官兼前鋒㕘領從肅親王豪格征流賊張¶
　　　獻忠過陜西擊敗叛鎮賀珍於雞頭關進兵四川¶
　　　三戰皆捷先後叙功並兩遇¶
恩詔晉一等輕車都尉九年擢副都統十五年卒¶
賜祭𦵏如例弟特澤襲¶
　　　多爾濟達爾罕姓博爾濟錦世居翁牛特為察哈¶
<pb:KR2k0040_WYG_076-5a>¶
　　　爾部大臣天聰八年㩦族屬來歸隸鑲黄旗䝉古¶
　　　崇徳元年授一等男任都察院承政三年更定官¶
　　　制改都察院叅政六年明總督洪承疇以八鎮兵¶
　　　援錦州軍於松山大軍合攻之明兵潰走杏山都¶
　　　統阿賚伊拜等截擊其潰衆多爾濟逹爾罕往監¶
　　　戰核所俘馘還報稱¶
㫖尋擢内大臣兼叅政七年¶
太宗幸牧馬所¶
<pb:KR2k0040_WYG_076-5b>¶
命内大臣侍衞與降將祖太夀等校射多爾濟逹爾罕發¶
　　　矢輒中得¶
恩賚從貝勒阿巴泰征明自薊州至山東所至輒㨗順治¶
　　　二年加一雲騎尉四年考滿晉爵三等子復擢都¶
　　　察院承政七年三月解院事仍為内大臣尋列議¶
　　　政大臣三遇¶
恩詔晉一等子兼一雲騎尉十七年卒¶
賜祭葬諡順僖子博第襲¶
<pb:KR2k0040_WYG_076-6a>¶
　　　阿什岱姓揆龍𨽻鑲黄旗䝉古天聰三年隨征明¶
　　　攻威縣先登克之¶
賜號巴圖魯授佐領世職順治元年隨豫親王多鐸南征¶
　　　破流賊平定河南七年九年兩遇¶
恩詔加世職一等輕車都尉十五年從征貴州有功十六¶
　　　年𠞰海賊鄭成功于𤓰洲破其衆叙功授三等男¶
　　　卒¶
　　　固慕徳徹臣𨽻鑲黄旗䝉古天聰六年來歸授三¶
<pb:KR2k0040_WYG_076-6b>¶
　　　等總兵官崇徳三年隨貝勒岳託征明攻髙陽奮¶
　　　勇先登克之叙功累加世職三等子康熙六年卒¶
賜祭𦵏如典禮¶
　　　布伊錫哩姓鄂爾克特𨽻鑲黄旗䝉古崇徳七年¶
　　　隨圍錦州擊松山敵兵敗之順治三年隨肅親王¶
　　　豪格征四川屢敗賊渠張獻忠之衆及賊平俱在¶
　　　事有功七年九年兩遇¶
恩詔又叙功加世職二等輕車都尉十三年任䕶軍統領¶
<pb:KR2k0040_WYG_076-7a>¶
　　　康熙十二年加太子少傅十三年卒諡壯果¶
　　　羅什𨽻鑲黄旗䝉古初任佐領崇徳七年從貝勒¶
　　　阿巴泰征明擊三河西馬步兵有功順治元年從¶
　　　睿親王多爾衮入闗擊流賊以步戰突陳論功授¶
　　　三等輕車都尉七年九年兩遇¶
恩詔加一等輕車都尉十八年擢副都統隨征雲南卒¶
賜祭𦵏如典禮¶
　　　賴䕶𨽻鑲黄旗䝉古崇徳時屢從征伐有功累擢¶
<pb:KR2k0040_WYG_076-7b>¶
　　　至副都統順治元年從入闗十一月從豫親王多¶
　　　鐸南征破流賊平定河南江南並有功加佐領世¶
　　　職七年加一騎都尉¶
　　　多鐸和姓博爾濟吉特𨽻鑲黄旗䝉古初任佐領¶
　　　天聰二年隨征明景州有俘獲崇徳五年再圍錦¶
　　　州敗松山杏山援兵七年圍錦州復敗明松山援¶
　　　兵又敗明經畧洪承疇軍屢以善戰有功授佐領¶
　　　世職又隨征薩哈連烏拉部多俘獲順治元年隨¶
<pb:KR2k0040_WYG_076-8a>¶
　　　入闗破流賊平定河南三敗賊於潼闗二年征杭¶
　　　州屢克捷三年從征騰吉思敗土謝圖汗等之衆¶
　　　七年九年叠遇¶
恩詔加世職一等輕車都尉卒¶
　　　阿雅齊姓烏朗哈𨽻鑲黄旗䝉古以人户來歸授¶
　　　遊擊世職天聰三年隨征明燕京同武賴敗明兵¶
　　　于盧溝橋南復敗之於涿州崇徳三年從征山東¶
　　　與明兵連戰七書夜屢有功五年征明錦州擊松¶
<pb:KR2k0040_WYG_076-8b>¶
　　　山兵敗之順治元年從入闗擊流賊追敗之慶都¶
　　　叙功叠遇¶
恩詔加世職二等男卒¶
　　　額對姓博和羅特𨽻鑲黄旗䝉古崇徳三年從征¶
　　　明攻安肅以第二人登六年圍錦州擊明兵敗之¶
　　　八年征明山東攻兗州以第四人登加授三等㕘¶
　　　領¶
賜號巴圖魯將旋師復擊敗明兵於邊順治元年從入闗¶
<pb:KR2k0040_WYG_076-9a>¶
　　　敗流賊於慶都復𠞰馬山口土賊盡殱之論功再¶
　　　遇¶
恩詔加世職三等男卒¶
　　　庫碩姓圖克齊納喇𨽻鑲黄旗䝉古崇徳三年隨¶
　　　征明山東攻恩縣先登克之累加世職至三等輕¶
　　　車都尉¶
　　　克什圖姓錫拉𨽻鑲黄旗䝉古初任佐領崇徳三¶
　　　年從征明山東屢敗敵兵攻濰縣先登克之順治¶
<pb:KR2k0040_WYG_076-9b>¶
　　　元年從入闗擊流㓂有功加世職弟克什特别見¶
　　　忠節傳¶
　　　衮綽斯姓烏朗哈隸鑲黄旗䝉古崇徳三年從征¶
　　　明擊通州兵敗之又敗明追兵於董家口五年七¶
　　　年隨圍錦州皆在事有戰功八年征明山東破八¶
　　　總兵援師累戰皆大捷得¶
優賚累加世職三等輕車都尉¶
　　　綽爾們姓喀爾諾特隸鑲黄旗䝉古初係察哈爾¶
<pb:KR2k0040_WYG_076-10a>¶
　　　阿濟格宰桑率族來歸崇徳六年隨圍錦州敗明¶
　　　經畧洪承疇三營步兵又敗其松山援軍順治三¶
　　　年隨征蘇尼特部騰吉思等在事有功授副都統¶
　　　加一雲騎尉子隆古順治初從征廣東著有軍功¶
　　　布勒姓噶濟特隸鑲黄旗䝉古崇徳七年隨圍明¶
　　　錦州紀勲二次八年從攻明山東臨清州奮勇先¶
　　　登克之¶
賜號巴圖魯授世職佐領順治元年從入闗擊流賊步戰¶
<pb:KR2k0040_WYG_076-10b>¶
　　　有功累加世職至一等輕車都尉¶
　　　竒拜姓噶齊特𨽻鑲黄旗䝉古崇徳七年從圍明¶
　　　錦州以步戰有功八年征明山東從攻兖州先登¶
　　　克之¶
賜號巴圖魯論功授佐領世職順治初復以擊流㓂有功¶
　　　進秩同旗有博勒姓鄂爾圖特亦以崇徳八年從¶
　　　攻明山東䝉隂先登克其城¶
賜號巴圖魯順治初累加世職二等輕車都尉¶
<pb:KR2k0040_WYG_076-11a>¶
　　　海什姓克錫克特隸鑲黄旗䝉古崇徳八年從攻¶
　　　明直隸安肅先登克之¶
賜號巴圖魯授佐領世職順治元年追敗流賊於慶都復¶
　　　有功進秩同旗有敏安崇徳時隨征明山東攻兖¶
　　　州徳州皆先登陷陳又有阿爾賽從攻明直隸威¶
　　　縣先登並授三等輕車都尉¶
　　　拜思噶爾姓烏朗哈𨽻鑲黄旗䝉古崇徳八年從¶
　　　征明山東屢戰有功嗣遇¶
<pb:KR2k0040_WYG_076-11b>¶
恩詔加二等輕車都尉¶
　　　武塔齊姓鄂爾克特隸鑲黄旗䝉古崇徳八年從¶
　　　征明山東攻莒州奮勇先登克之叙功授佐領世¶
　　　職¶
　　　徳根姓濟黙隸鑲黄旗䝉古世居義州順治五年¶
　　　從征江西叛鎮金聲桓攻南昌先登授騎都尉十¶
　　　年從征廣東破李定國軍以功兼雲騎尉¶
　　　正黄旗䝉古¶
<pb:KR2k0040_WYG_076-12a>¶
　　　阿岱姓鄂爾果諾特世居喀爾喀歸我¶
太祖隸正黄旗䝉古授三等輕車都尉世職天聰時授叅¶
　　　領駐防伊蘭布哩瑚巡檄海濵猝遇明兵擊斬千¶
　　　人擒一逰擊以歸明水師千餘犯海州復率兵三¶
　　　百馳擊之多斬馘撤防還¶
太宗親賜酒勞之晉二等輕車都尉累遷至都統隨貝勒¶
　　　代善自喀喇鄂博攻得勝堡殪守卒殆盡崇徳初¶
　　　隨武英郡王阿濟格攻克定興寳坻諸城設伏擊¶
<pb:KR2k0040_WYG_076-12b>¶
　　　三屯營援兵盡殱之¶
太宗親征朝鮮阿岱樹雲梯薄城先豋其王李倧棄城遁¶
　　　三年隨具勒岳託攻牆子嶺明總督吳阿衡以六¶
　　　千人來援負嶺立營分軍三隊列械而陣阿岱潛¶
　　　率竒兵踰嶺繞其後奮呼踰阿衡營大軍復直前¶
　　　夾擊之覆其軍功最四年卒孫巴琅勇敢善戰順¶
　　　治十一年靖南將軍珠瑪□討偽晉王李定國於¶
　　　廣東巴琅以叅領從時定國宼新會我軍自三水¶
<pb:KR2k0040_WYG_076-13a>¶
　　　馳擊賊大潰定國復糾步騎四萬分踞山谷巴琅¶
　　　陟險薄賊營鏖戰馘賊甚衆叙功晉爵二等男十¶
　　　三年卒巴琅弟托班從征逆藩吳三桂擊敗賊將¶
　　　譚洪於陽平闗乗勝抵朝天闗擊敗賊將石存禮¶
　　　連破其木城進征保寜賊將吳之茂斷我餉道托¶
　　　班連矢殪賊賊皆潰走又擊賊將王屏藩於郿領¶
　　　龍潭驛叙功晉爵一等男三十三年卒¶
　　　哈岱姓烏密隸正黄旗䝉古父巴賚都爾莽奈初¶
<pb:KR2k0040_WYG_076-13b>¶
　　　為察哈爾大臣及林丹汗敗奔唐古特乃率戸口¶
　　　來歸授一等男從征明越燕京下山東從攻寜逺¶
　　　錦州戰松山杏山間屢戰有功再攻錦州中流矢¶
　　　歿於陳¶
䘏贈三等子越明年以哈岱襲爵哈岱年十七時隨其父¶
　　　攻寜逺父所乗馬蹶哈岱不及介馳入陳擁父乗¶
　　　其騎以出¶
太宗聞而嘉之¶
<pb:KR2k0040_WYG_076-14a>¶
賚予甚厚至是襲爵從大軍征明敗敵密雲進攻易州順¶
　　　徳克之遂畧地至山東臨清順治元年從定燕京¶
　　　二年大軍既平江南從貝勒博洛征浙江敗敵於¶
　　　海寜進定杭州師還得¶
恩賚三年從豫親王多鐸追𠞰騰吉思擊敗土謝圖汗兵¶
　　　及碩雷汗兵四年進二等子六年從英親王阿濟¶
　　　格討大同叛鎮姜瓖屢戰皆捷多斬獲十二年閩¶
　　　賊鄭成功據金門厦門兩島縱横海上遣其黨阮¶
<pb:KR2k0040_WYG_076-14b>¶
　　　思陳六御陷浙江之舟山哈岱從大將軍伊勒徳¶
　　　往𠞰之十三年進師定海思等列戰艦於蛟門大¶
　　　敗之逐北至衡水洋連斬思六御俘其餘黨舟山¶
　　　平十四年晉一等子康熙四年擢為内大臣明年¶
　　　以討逆藩吳三桂往徵喀喇沁翁牛特蘇尼特諸¶
　　　部兵移駐大同河南兖州十九年卒年六十有三¶
賜祭葬諡勒壯立碑墓道孫阿喇納襲雍正元年追録巴¶
　　　賚都爾莽奈功入祀昭忠祠¶
<pb:KR2k0040_WYG_076-15a>¶
　　　　阿賴姓莽努特世居喀爾喀¶
太宗時挈族來歸隸正黄旗䝉古嘗奉使阿禄部招降其¶
　　　　部長率其部人俱至¶
上以為能¶
賜號達爾漢既而降人有叛去者率兵五百窮追之閲數¶
　　　　月乃得斬倡叛者四人盡俘其衆以還征喀穆尼¶
　　　　罕部擒其部長葉雷獲户口牲畜無算崇徳元年¶
　　　　授一等輕車都尉兼一雲騎尉世職加號庫魯克¶
<pb:KR2k0040_WYG_076-15b>¶
　　　　達爾漢三年授禮部右叅政四年擢都統六年大¶
　　　　軍圍錦州明總督洪承疇自松山來援阿賴設伏¶
　　　　杏山邀擊之擊馘甚多尋攻松山城承疇遣兵二¶
　　　　千迎戰阿賴沿壕縱擊殪其軍鋒敵將敗退入城¶
　　　　大軍扼之不得入遂皆棄甲降順治元年偕都統¶
　　　　葉臣平定山西三年從豫親王多鐸追𠞰騰吉思¶
　　　　將及賊反鬬降阿賴分兵繞出其後潰遁截擊¶
　　　　之擒斬甚衆五年偕尚書武達海駐漢中防𠞰叛¶
<pb:KR2k0040_WYG_076-16a>¶
　　　鎮姜瓖六年瓖黨姚舉等陷忻州賦賴馳兵赴援¶
　　　破賊石嶺闗進復忻州賊平乃班師三遇¶
恩詔晉世職為二等男九年駐防西安尋還京以老疾觧¶
　　　都統任康熈十二年加太子太保十七年卒¶
賜祭𦵏諡襄武立碑墓道以其從孫髙良襲¶
　　　伊勒都齊姓莽努特世居察哈爾¶
太宗時來歸隸正黄旗䝉古尋授䕶軍叅領天聰八年畧¶
　　　地宣府率所部攻下十二堡崇徳五年屯田義州¶
<pb:KR2k0040_WYG_076-16b>¶
　　　敗明騎兵於寧逺六年從圍錦州借䕶軍統領濟¶
　　　什哈擊却松山援兵八年從入闗敗衛城先登叙¶
　　　功授雲騎尉世職順治元年從入闗敗流賊李自¶
　　　成再敗之望都是年冬署䕶軍統領從豫親王多¶
　　　鐸𠞰自成於陜西薄潼闗賊將劉方亮乘夜襲我¶
　　　營伊勒都齊與䕶軍統領圖賚奮擊之大破敗遂¶
　　　克潼闗二年移師定江南攻克揚州尋從貝勒博¶
　　　洛下浙江敗明將王之仁於平湖逐北至太湖獲¶
<pb:KR2k0040_WYG_076-17a>¶
　　　其舟數十大軍進定杭州屢以功晉世職為三等¶
　　　輕車都尉三年騰吉思叛奔喀爾喀從豫親王追¶
　　　之既及大軍擊之潰與都統阿賚伏兵截擊其潰¶
　　　衆遂徇圖拉河而西喀爾喀部衆連出邀戰大敗¶
　　　之獲馬駝無算以功晉二等輕車都尉六年從鄭¶
　　　親王征明桂王朱由榔於湖南時由榔將王進才¶
　　　袁宗第郝永忠等分據沅靖間伊勒都齊進兵武¶
　　　岡破進才寨九宗第寨五分兵追𠞰永忠下黎平¶
<pb:KR2k0040_WYG_076-17b>¶
　　　遂北至永從縣多所斬獲七年凱旋八年擢副都¶
　　　統九年兼任刑部侍郎三遇¶
恩詔晉爵至二等男十年十一月以勘佐領敦達哩獄不¶
　　　當坐降爵一等罷侍郎任十七年以疾解副都統¶
　　　任康熈十二年加太子少師是年冬逆藩吳三桂¶
　　　反以衆犯湖南順承郡王勒爾錦率師討之以伊¶
　　　勒都齊贊其軍務簡精鋭先發十三年次荆州賊¶
　　　陷常徳府將窺湖北遂移兵防守武昌十六年卒¶
<pb:KR2k0040_WYG_076-18a>¶
　　　於軍十九年追論守武昌時不殱虎渡口賊致陷¶
　　　太平街降世職為雲騎尉以其從子瑪㙮襲¶
　　　額爾格勒珠爾姓愽爾濟吉特隸正黄旗蒙古先¶
　　　世居克魯倫地天聰中偕其兄竒㙮特偉徵來歸¶
　　　竒㙮特偉徵官前鋒統領戰於大凌河陣沒¶
䘏贈三等男别見忠節傳額爾格勒珠爾素驍勇崇徳三¶
　　　年從大軍征明越燕京南下山東明兵犯前鋒叅¶
　　　領錫特庫營率所部馳救大破明兵六年從圍錦¶
<pb:KR2k0040_WYG_076-18b>¶
　　　州城中兵出戰擊却之復敗其松山援兵順治元¶
　　　年從入闗敗流敗李自成叙功予騎都尉世職遇¶
恩詔加一雲騎尉卒無子以從子察琿襲¶
　　　鄂本岱姓曼靖隸正黄旗䝉古世居喀爾喀天命¶
　　　六年來歸七年從征明克廣寕以功授輕車都尉¶
　　　世職天聰元年從攻錦州等處有功二年從征察¶
　　　喀爾多羅特部落率精鋭二百連敗敵敵囬兵死¶
　　　戰衆却鄂本岱躍騎突前勝之論功加一等輕車¶
<pb:KR2k0040_WYG_076-19a>¶
　　　都尉擢都統三年隨征明方入邊遇敵兵五路來¶
　　　犯率兵擊敗之並斬其渠師遂㧞大安口及自遵¶
　　　化回兵敵衆四面環追鄂本岱迎斬其驍將一敵¶
　　　潰乃殿以還敘功加至三等男五年從圍大淩河¶
　　　城復以功得¶
優賚九年卒¶
　　　訥們隸正黄旗䝉古本名揚天聰五年七月¶
太宗親征大淩河掘壕困之城内兵出戰楊由¶
<pb:KR2k0040_WYG_076-19b>¶
太宗御前突入敵陣擒降明之䝉古一人隨擊明錦州兵¶
　　　與弟圖黙特從纛前衝入敵陣敗之直扺其步營¶
　　　其弟中箭墮馬揚援出之又往攻錦州多俘獲囬¶
　　　至邊外六十餘里遇明兵揚奮勇殺入陣復勝之¶
　　　俘獲無算加授逰擊世職九年¶
賜名達爾漢哈丹巴圖魯先是我圖使臣遇賊五人欲害¶
　　　之因是奔阿魯揚追至興安嶺盡殺之因¶
賜是名行師令居前從獵令居中初布哈等率師畧明寧¶
<pb:KR2k0040_WYG_076-20a>¶
　　　逺地為明兵所困時揚已先行還擊破之論功得¶
優賞順治四年縁事除¶
賜名及原職嗣叠遇¶
恩詔仍加授二等輕車都尉¶
　　　文程姓嘉噶穆克隸正黄旗䝉古¶
　　國初來歸天聰三年擢副都統從征明至通州敗明¶
　　　經畧盧象昇兵多斬獲崇徳六年從征明圍錦州¶
　　　敗明經畧洪承疇兵順治二年加佐領世職七年¶
<pb:KR2k0040_WYG_076-20b>¶
　　　九年叠遇¶
㤙詔加三等輕車都尉卒¶
　　　多格申姓克濟特隸正黄旗䝉古天聰六年我師¶
　　　征明至大同多桑申來歸是年征察哈爾以多格¶
　　　申為鄉導前驅有功又以説降征逃之台吉等援¶
　　　佐領世職順治七年九年叠遇¶
恩詔加二等輕車都尉任副都統康熈八年卒¶
　　　蘇朗姓烏朗堪隸正黄旗䝉古崇徳二年同族人¶
<pb:KR2k0040_WYG_076-21a>¶
　　　蘇布第來歸授佐領世職仍管喀喇沁佐領事兼¶
　　　任叅領三年隨征明燕京擊敵有功六年從明征¶
　　　圍錦州擊敗杏山騎兵我軍圍松山時有明步卒¶
　　　來犯壕塹擊敗之順治元年隨入闗以步戰擊敗¶
　　　流㓂二年叙功超授二字叅領世職六年任正黄¶
　　　旗滿洲副都統七年九年叠遇¶
恩詔加三等男康熈十三年逆藩吳三桂反以副都統鎮¶
　　　守池州閏三月三桂賊黨犯荆州¶
<pb:KR2k0040_WYG_076-21b>¶
命蘇朗赴援合𠞰至湖廣卒於軍¶
　　　阿爾薩朗隸正黄旗䝉古初名們都天聰九年從¶
　　　征明攻松山遇明總兵祖大夀兵來戰們都以四¶
　　　十七人擊殱之至錦州復大㨗¶
太宗嘉其勇賜名阿爾薩朗授三等叅領世職順治元年¶
　　　隨定山西五年從征太同叛鎮姜瓖有攻及凱旋¶
　　　遇¶
恩詔加世職二等輕車都尉¶
<pb:KR2k0040_WYG_076-22a>¶
　　　慱羅兑姓果爾羅特隸正黄旗䝉古本察哈爾部¶
　　　人¶
太宗時率族來歸崇徳八年隨征明至山東在事有功順¶
　　　治元年隨入闗擊破流冦有功五年隨征江西叛¶
　　　鎮金聲桓屢敗賊衆至南昌之東江獲其糧十三¶
　　　艘大敗賊衆以功三遇¶
恩詔加世職二等輕車都尉¶
　　　布雅㤗隸正黄旗䝉古崇徳三年從征明至山東¶
<pb:KR2k0040_WYG_076-22b>¶
　　　攻臨清先登克之順治元年入闗擊流賊復有功¶
　　　加授佐領世職¶
　　　巴圖隸正黄旗䝉古初任佐領崇徳六年隨圖錦¶
　　　州時明經畧洪承疇騎兵奪我兵巨駁巴圖隨副¶
　　　都統幹都擊敗之又擊敗寜逺兵於城下順治元¶
　　　年隨入闗追擊流冦於慶都大敗之二年正月連¶
　　　敗流㓂於潼闗五月進師江寧獲其戰艦三百餘¶
　　　三年隨征福建敗賊于建寧論功及兩遇¶
<pb:KR2k0040_WYG_076-23a>¶
恩詔累加世職至騎都尉加一雲騎尉十二年卒¶
　　　昻阿姓阿穆哈爾努隸正黄旗䝉古崇徳二年自¶
　　　巴林來歸¶
太宗嘉之授一等侍衛隨征朝鮮三年從征明攻昌平州¶
　　　等處俱在事有功授佐領世職順治十六年卒¶
　　　額爾岱姓博爾濟錦隸正黄旗䝉古崇徳三年使¶
　　　征明山東攻長清先豋以功授佐領世職是役也¶
　　　同旗有和爾哲亦以攻長清先豋有功¶
<pb:KR2k0040_WYG_076-23b>¶
賜號巴圖魯授佐領世職¶
　　　阿敏隸正黄旗䝉古崇徳六年隨征明圍錦州遇¶
　　　明經畧洪承疇兵於松山阿敏衝入敵陣繫敗之¶
　　　順治元年入關擊流賊以步戰追敗之慶都論功¶
　　　授佐領世職三遇¶
恩詔累加至二等輕車都尉¶
　　　巴達隸正黄旗䝉古崇徳八年隨征明攻前屯衛¶
　　　先豋順治元年入闗擊流㓂有功七年九年叠遇¶
<pb:KR2k0040_WYG_076-24a>¶
恩詔累加世職三等輕車都尉同旗有諾敏崇徳八年從¶
　　　征明攻趙州先豋¶
賜號巴圖魯累加世職二等輕車都尉¶
　　　正白旗䝉古¶
　　　武訥格姓慱爾濟吉特𨽻正白旗䝉古先居葉赫¶
　　國初來歸從征烏拉布占泰力贊進戰遂滅烏拉天¶
　　　命十一年别將兵擊明華島破之盡殱其衆天聰¶
　　　三年從征明入龍井闗克遵化進營於京城北¶
<pb:KR2k0040_WYG_076-24b>¶
　　　明督師袁崇煥等援師至左翼䝉古兵先進少却¶
　　　武訥格等復進戰始敗之¶
太宗取䝉古諸貝勒所俘獲物以半與之令分賞進戰將¶
　　　士其冬統兵征察哈爾降二千户五年復從征明¶
　　　時祖大夀守大淩河城杏山守將與之書有㩦軍¶
　　　士棄城或單騎潛來之語武納格獲以獻於是大¶
　　　軍圍城為久困計武訥格率本旗䝉古兵圍城東¶
　　　南偏明兵欲突圍出擊敗之城中兵不敢復出七¶
<pb:KR2k0040_WYG_076-25a>¶
　　　年攻明山海闗歸明兵來襲武訥格殿力戰却之¶
太宗嘉之曰人臣為國義當如是叙功封三等公八年率¶
　　　䝉古左翼兵與諸貝勒俱進獨石口尋以武訥格¶
　　　為䝉古兩翼主帥自得勝堡收䝉古之逃入陽和¶
　　　者四百七十人武訥格性聰明通䝉古文及漢文¶
　　　驍勇善戰所至有功九年卒¶
賜祭𦵏如典禮¶
　　　徳穆圖武訥格子也初任佐領從征伐即有功崇¶
<pb:KR2k0040_WYG_076-25b>¶
　　　徳三年正月擢户部承政七月改右叅政四年兼¶
　　　副都統六年從鄭親王濟爾哈朗圍錦州有䝉古¶
　　　諾木齊父子者初降明居州之外郛及是約降於¶
　　　我為明將所覺以兵防之不得出鄭親王令徳穆¶
　　　圖往援援其子阿桑吉出而不力援諾木齊乃罷¶
　　　叅政及其兼職専任以佐領七年從貝勒阿巴泰¶
　　　征明自薊州薄燕京長驅至山東順治元年從入¶
　　　闗破流賊李自成追擊至望都叙功授騎都尉二¶
<pb:KR2k0040_WYG_076-26a>¶
　　　年從豫親王多鐸擊敗流賊李自成於潼闗移師¶
　　　定河南遂下江南敗明將鄭鴻逵於瓜州又偕都¶
　　　統瑪拉希徇常州明將黄蜚以舟師迎戰再敗之¶
　　　旋分兵攻宜興崑山並克之叙功加一雲騎尉復¶
　　　任副都統三遇¶
恩詔晉一等輕車都尉世職九年卒子霍逹襲¶
　　　齊墨克圖徳穆圖仲弟也早嵗屢從行陣崇徳三¶
　　　年偕叅領沙爾瑚達畧寧逺界敗明兵於紅山口¶
<pb:KR2k0040_WYG_076-26b>¶
　　　斬其裨將二初齊墨克圖兄弟三人季日廣泰其¶
　　　父武訥格累爵至三等公既卒以廣泰襲至是坐¶
　　　違軍令奪爵明年¶
命齊墨克圖降襲為一等男巡哨至錦州明將引五百人¶
　　　來拒擊走之獲馬六十搴其大纛而還大軍三圍¶
　　　錦州齊墨克圖皆在事有功八年偕䕶軍統領阿¶
　　　爾津哈寧阿等往征黑龍江攻克都里屯招降大¶
　　　噶爾逹蘇小噶爾達蘇乃能吉爾三屯俘獲無算¶
<pb:KR2k0040_WYG_076-27a>¶
賜豐貂銀幣尋擢副都統順治二年以入闗破流賊功加¶
　　　騎都尉併授三等子三年從將軍和洛㑹討陜西¶
　　　賊賀珍分兵破其黨劉文炳於蒲城珍遁走武功¶
　　　追擊之斬獲甚衆五年卒以其子薩哈納襲騎都¶
　　　尉仍爵廣泰為一等男¶
　　　明安達哩姓錫嚕特隸正白旗䝉古世居科爾沁¶
　　　父博博圖¶
太祖時率七十餘户來歸授為佐領天聰元年從征錦州¶
<pb:KR2k0040_WYG_076-27b>¶
　　　歿於陣贈三等輕車都尉以明安達哩襲兼管其¶
　　　佐領事崇徳三年進䕶軍叅領從貝勒岳託征明¶
　　　毁密雲東北邊牆入擊敗明太監馮永盛兵攻下¶
　　　南和六年從圍錦州擊敗其山巔兵及松山援兵¶
　　　我師浚長壕架橋共上為久駐計明兵出城奪橋¶
　　　戰却之明總督洪承疇以兵十三萬來救力戰敗¶
　　　其三營晉二等輕車都尉七年冬從貝勒阿巴泰¶
　　　克薊州薄燕京破明總督趙光汴軍蹂其步卒於¶
<pb:KR2k0040_WYG_076-28a>¶
　　　　三河進畧山東八年春師還明將張登科和應薦¶
　　　　合八鎮兵邀戰於螺山擊潰之登科應薦敗沒又¶
　　　　偕都統鰲邦破明總督范志完軍是年推禮部叅¶
　　　　政兼副都統順治元年從入闗敗流賊李自成二¶
　　　　年從英親王阿濟格𠞰賊延安七戰皆捷徇鳯翔¶
　　　　而東招降三十餘城三年改兵部侍郎㑹蘇尼特¶
　　　　部騰吉思與弟騰吉特叛走喀爾喀從豫親王¶
　　　　多鐸追及於額克特山大破之斬其台吉茂海獲¶
<pb:KR2k0040_WYG_076-28b>¶
　　　其輜重並擊敗土謝圖汗及碩雷汗兵五年擢都¶
　　　統七年兼任兵部尚書先後叙功並遇¶
恩詔晉爵至一等男九年列議政大臣晉二等子十年興¶
　　　安鎮總兵任珍擅殺事覺坐徇隠罷尚書任降一¶
　　　等輕車都尉兼一雲騎尉十一年征俄羅斯敗敵¶
　　　黑龍江十三年起為理藩院尚書十五年以安南¶
　　　將軍駐防荆州十六年海賊鄭成功犯江寧聫結¶
　　　艨艟千餘泊三山峽安逹哩率所部赴援總督¶
<pb:KR2k0040_WYG_076-29a>¶
　　　郎廷柱總管喀喀穆開神䇿弓夾擊之賊大潰陣¶
　　　擒其大將獲戰艦器械無算成功竄入海尋移駐¶
　　　浙江舟山以防成功十七年還京授兵部尚書康¶
　　　熙三年加太子太保六年遷吏部尚書以疾致仕¶
　　　八年卒¶
賜祭葬諡敏果子都克襲¶
　　　額琳齊岱青姓博爾濟吉特初為哈察爾部宰桑¶
　　　天聰六年大軍征察哈爾林丹汗奔土黙特旋竄¶
<pb:KR2k0040_WYG_076-29b>¶
　　　唐古特其部人無所屬皆散走䝉古諸部額琳齊¶
　　　岱青知我¶
太宗為真主欲挈其族内附明年¶
太宗親統師征大同凱旋出尚方堡額琳齊岱青約部人¶
　　　多爾濟塔蘇爾海率七百戸來從歸分隸䝉古白¶
　　　旗崇徳元年爵以二等子三年從睿親王多爾衮¶
　　　入青山口越燕京趨山東每戰輙㨗六年鄭親王¶
　　　濟爾哈朗圍錦州明兵自松山一再來犯刧我巨¶
<pb:KR2k0040_WYG_076-30a>¶
　　　礟擊卻之明總督洪承疇集步騎十三萬援錦州¶
　　　列營松山我兵連破其步卒三營額琳齊岱青皆¶
　　　在事有功七年晉爵一等子世襲罔替八年卒以¶
　　　其子札木素襲¶
　　　色爾格克姓博爾濟吉特隸正白旗䝉古天聰時¶
　　　積軍功為一等侍衞崇徳時從圍朝鮮國王李倧¶
　　　遁南漢山城移師攻之奮勇登山中重創從圍錦¶
　　　州者再屢以少勝衆擒斬其梟將勇敢為一軍冠¶
<pb:KR2k0040_WYG_076-30b>¶
　　　明總督洪承疇軍松山以援錦州我軍鑿壕圍之¶
　　　明兵屢欲突圍出輒為所撃退從貝勒阿巴㤗征¶
　　　明越燕京薄臨城進師山東攻青州戰俱力順治¶
　　　中晉爵至二等男任内大臣康熈十二年加太子¶
　　　少保二十年卒¶
賜祭葬如禮孫錫札保襲¶
　　　棟和羅隸正黄旗䝉古天聰八年授佐領世職從¶
　　　征烏蘇嚕烏拉有俘獲崇徳五年征明圍錦州在¶
<pb:KR2k0040_WYG_076-31a>¶
　　　事有功順治元年以副都統率後隊入闗四年任¶
　　　禮部理事官考滿加世職三等叅領七年九年叠¶
　　　遇¶
恩詔加世職一等輕車都尉兼一雲騎尉十六年卒¶
賜祭葬謚勤僖立碑紀績¶
　　　阿蘭𨽻正白旗䝉古崇徳初來歸管佐領事授佐¶
　　　領世職三年從征明擊敗明兵於邉境六年從攻¶
　　　松山有功順治二年從征流賊於延安綏徳等處¶
<pb:KR2k0040_WYG_076-31b>¶
　　　屢戰皆㨗加世職三等叅領四年卒¶
　　　瑪希𨽻正白旗䝉古崇徳初來歸五年從征明松¶
　　　山屢立戰功順治三年從肅親王豪格破張獻忠¶
　　　平四川論功並遇¶
恩詔加世職一等輕車都尉¶
　　　噶尼𨽻正白旗䝉古崇徳三年從征明攻覇州先¶
　　　登¶
賜號巴圖魯授佐領順治二年從征流賊有功加世職三¶
<pb:KR2k0040_WYG_076-32a>¶
　　　等叅領¶
　　　武格碩𨽻正白旗䝉古崇徳三年從征明山東攻¶
　　　利津先登¶
賜號巴圖魯授佐領世職順治二年從征流賊衛天命於¶
　　　黄羅山俘其衆六年蘭州&KR0624;民叛從貝子屯齊討¶
　　　平之十一年從征廣東破偽晉王李定國之衆於¶
　　　新㑹論功累加世職一等輕車都尉加一雲騎尉¶
　　　蘇禄克𨽻正白旗䝉古管佐領崇徳三年從征明¶
<pb:KR2k0040_WYG_076-32b>¶
　　　攻南和先登順治元年從入闗擊流賊有功七年¶
　　　九年叠遇¶
恩詔加世職三等輕車都尉同旗有興那噶爾亦以崇徳¶
　　　三年從征明攻博興先登¶
賜號巴圖魯累加世職二等輕車都尉¶
　　　正紅旗䝉古¶
　　　恩格圖科爾沁䝉古世居哈達¶
太祖時來歸𨽻正紅旗授佐領駐防伊蘭布里瑚明兵犯¶
<pb:KR2k0040_WYG_076-33a>¶
　　海州率兵三百擊走之天聰三年入大安口下遵¶
　　化越薊州而西徇三河攻順義明大同總兵滿桂¶
　　赴援敗之桂奔燕京遂自通州渡河薄京城戰永¶
　　定門外桂陣殁明年還軍過遵化破侍郎劉之綸¶
　　軍於娘娘廟山戰皆力功最八年授三等輕車都¶
　　尉世職擢兵部叅政考滿晉世職二等進都統崇¶
　　徳元年武英郡王阿濟格入喜峯口設伏三屯營¶
　　敗明兵而殱之二年大軍征朝鮮恩格圖並在軍¶
<pb:KR2k0040_WYG_076-33b>¶
　　中三年從貝勒岳託進兵宻雲距牆子嶺五里率¶
　　先越髙峯下擣明縂兵吳阿衡營阿衡敗死五年¶
　　從鄭親王濟爾哈朗圍錦州分兵攻松山城城中¶
　　兵夜襲我營督所部戰郤之六年明總督洪承疇¶
　　以兵十三萬援錦州駐於松山連營抵乳峯山勢¶
　　張甚大軍浚濠築壘以持乆困之恩格圖更畨戍¶
　　守卒擒承疇順治元年從入闗敗流賊李自成二¶
　　年叙功晉一等輕車都尉兼一雲騎尉復從豫親¶
<pb:KR2k0040_WYG_076-34a>¶
　　　王多鐸破流賊於潼闗賊夜犯正黄旗營恩格圖¶
　　　徃禦之俘斬甚衆前後凡四戰皆㨗移師征江南¶
　　　敗明將鄭鴻逵於𤓰洲乗勝下浙江大破敵於錢¶
　　　塘獲舟三十五攻取嘉興府及崑山縣二城三年¶
　　　晉爵三等男從征福建招降府二縣十三遣將協¶
　　　擊偽帥吳凱攻克分水闗進𠞰海賊於南靖破其¶
　　　衆七千皆有功四年晉二等男尋進一等五年征¶
　　　江西叛鎮金聲桓卒於軍子額勒濟圖㓜以兄子¶
<pb:KR2k0040_WYG_076-34b>¶
　　　克什圖襲十八年别授克什圖騎都尉職而以額¶
　　　勒濟圖襲一等男¶
　　　烏爾哲圖姓卓科𨽻正紅旗䝉古崇徳三年從征¶
　　　明山東攻昌邑先登叙功授雲騎尉¶
　　　薩拜姓哈勒齊塔特𨽻正紅旗蒙古初任佐領崇¶
　　　徳六年隨征明圖錦州有克敵功順治元年從入¶
　　　闗擊流賊有功七年九年叠遇¶
恩詔累加世職二等輕車都尉¶
<pb:KR2k0040_WYG_076-35a>¶
　　　達賴𨽻正紅旗䝉古崇徳八年隨征明山東攻新¶
　　　城先登¶
賜號巴圖魯授雲騎尉¶
　　　鑲白旗䝉古¶
　　　綽拜姓巴林世居葉赫¶
太祖時來歸𨽻鑲白旗䝉古尋管佐領事天聪中征瓦爾¶
　　　喀部深入額赫庫楞及額埒岳索多所俘獲崇¶
　　　徳三年以户部理事官從睿親王多爾衮征明入¶
<pb:KR2k0040_WYG_076-35b>¶
　　　青山口越燕京畧山東直抵濟南先衆奮擊克其¶
　　　城七年圍明縂督洪承疇於松山承疇遣兵乗夜¶
　　　越濠犯鑲黄旗營綽拜擊郤之墜濠死者甚衆順¶
　　　治元年從入闗五年大將軍譚泰討江西叛鎮金¶
　　　聲桓綽拜以叅領從克復饒州南昌七年任倉場¶
　　　侍郎八年改副都統尋兼工部侍郎擢都統屢論¶
　　　功復遇¶
恩詔晉爵至一等男九年十二月卒¶
<pb:KR2k0040_WYG_076-36a>¶
賜祭葬立碑墓道於齊墨克圖襲¶
　　　阿爾沙瑚姓斡三初為察哈爾林丹汗䕶衛天聪¶
　　　六年¶
太宗征察哈爾林丹汗竄奔唐古特阿爾沙瑚率所屬四¶
　　　十餘户來歸𨽻鑲白旗䝉古授三等輕車都尉世¶
　　　職崇徳中隨貝勒岳託征明至山東攻克濟南征¶
　　　索倫部擒其部長博穆博果爾從圍錦州明援軍¶
　　　次松山突騎刼紅衣礟力戰郤之復破其歩卒三¶
<pb:KR2k0040_WYG_076-36b>¶
　　　營論功晉一等輕車都尉八年卒以兄子果勒沁¶
　　　襲果勒沁初任佐領崇徳元年從¶
上征朝鮮偕侍衛二十人敗朝鮮兵於桃山村順治元年¶
　　　從入闗累論功復遇¶
恩詔晉爵至二等男厯官至鑲白旗䝉古都統時明桂王¶
　　　朱由榔竄緬甸偽晉王李定國偽鞏昌王白文選¶
　　　分據孟艮木邦假擁戴由榔為名復集潰衆出掠¶
世祖命内大臣愛星阿為定西將軍進討而以果勒沁及¶
<pb:KR2k0040_WYG_076-37a>¶
　　　都統卓洛遜塔副之乃出騰越取道南甸隴川猛¶
　　　卯次木邦偵知定國走景線而文選遁據錫箔江¶
　　　果勒沁等簡精鋭疾馳三百餘里至江濵文選已¶
　　　毁橋遁走茶山遣縂兵官馬寜追至猛養文選窮¶
　　　蹙歸降大軍次舊挽坡緬人以由榔獻乃旋軍康¶
　　　熙三年晉爵一等男兼一雲騎尉尋列議政大臣¶
　　　八年改滿州都統九年二月卒¶
賜祭𦵏諡襄敏子鄂爾輝襲¶
<pb:KR2k0040_WYG_076-37b>¶
　　　古爾欽𨽻鑲白旗䝉古天聰六年來歸授三等叅¶
　　　領世職崇徳元年從征朝鮮敗敵於桃花村三年¶
　　　隨貝勒岳託征明有功七年從圍錦州又敗洪承¶
　　　疇三營兵加世職為一等叅領順治元年從入闗¶
　　　擊破流賊十七年征雲南獲桂王朱由榔前後論¶
　　　功累加世職一等男官都統兼議政大臣九年卒¶
賜祭𦵏諡襄敏¶
　　　雅穆蘇姓齊勒果特𨽻鑲白旗䝉古¶
<pb:KR2k0040_WYG_076-38a>¶
　　國初來歸受為旗長天聰九年領哨卒廵沿海邊有¶
　　　俘獲崇徳八年隨征明山東攻濱州先登¶
賜號巴圖魯授佐領世職順治七年遇¶
恩詔加授世職騎都尉兼一雲騎尉¶
　　　噶爾圖姓烏拉哈濟爾黙𨽻鑲白旗䝉古崇徳六¶
　　　年圍明錦州城中兵出犯隨超哈爾擊敗之明松¶
　　　山兵夜犯壕塹復擊却之順治元年從入闗擊流¶
　　　賊以歩戰立功屢遇¶
<pb:KR2k0040_WYG_076-38b>¶
恩詔授世職騎都尉¶
　　　託克託輝姓談凱𨽻鑲白旗䝉古崇徳六年征明¶
　　　擊松山兵敗其衆掘壕圍之敵兵夜犯擊却之八¶
　　　年隨征明山東凱旋出邊擊敗明縂兵吳阿衡兵¶
　　　順治元年隨破流賊於潼闗追賊至西安殱其衆¶
　　　叙功叠遇¶
恩詔加世職騎都尉兼一雲騎尉¶
　　　巴雅爾姓哈爾濟諾特𨽻鑲白旗䝉古崇徳八年¶
<pb:KR2k0040_WYG_076-39a>¶
　　　隨征明山東攻利津先登順治元年入闗擊流賊¶
　　　追至慶都大敗之以功加佐領世職四年卒同旗¶
　　　有鄂思祜亦以從征松山等處有功授雲騎尉¶
　　　扎努姓烏朗哈𨽻鑲白旗䝉古崇徳八年隨征明¶
　　　入邊屢敗明兵順治元年從入闗敗流賊于慶都¶
　　　三年隨豫親王多鐸追騰吉思擊敗土謝圖汗兵¶
　　　叙功三遇¶
恩詔加世職一等輕車都尉¶
<pb:KR2k0040_WYG_076-39b>¶
　　　鑲紅旗䝉古¶
　　　弼喇什姓博爾濟吉特初為䝉古喀喇沁部台吉¶
　　　天聰二年來歸¶
太宗征察哈爾¶
召䝉古諸部各率其屬以從於是¶
駐蹕綽囉郭勒弼喇什隨其汗拉斯喀布來朝遂從擊察¶
　　　哈爾敗之於錫爾哈錫伯圖俘獲甚衆復從貝勒¶
　　　岳託征棟奎戰甚力追斬拜斯噶勒扎穆等百餘¶
<pb:KR2k0040_WYG_076-40a>¶
　　　人尋率所部來歸𨽻鑲紅旗䝉古尚多羅郡主崇¶
　　　徳元年叙功爵三等子世襲罔替順治三年從豫¶
　　　親王多鐸追叛人騰吉斯等於喀爾喀道卒子多¶
　　　爾濟襲¶
　　　哲伸姓烏努瑚𨽻鑲紅旗䝉古從察哈爾來歸授¶
　　　二等侍衛崇徳元年隨征朝鮮乗船先渡朝鮮兵¶
　　　乗大船用長鈎來挽我船哲伸射殪其持鈎兵二¶
　　　人敵船奔潰我師遂渡海進擊朝鮮兵大敗之六¶
<pb:KR2k0040_WYG_076-40b>¶
　　　年隨征明松山屢戰有功順治元年入闗擊流賊¶
　　　射殪賊渠六人二年随征湖廣流賊一隻虎有功授騎都¶
　　　尉¶
　　　額爾濟圖姓巴林𨽻鑲紅旗䝉古崇徳三年隨征¶
　　　明山東攻海豐奮勇先登¶
賜號巴圖魯授佐領世職順治元年入闗擊流賊復有功¶
　　　嗣遇¶
恩詔加世職一等輕車都尉¶
<pb:KR2k0040_WYG_076-41a>¶
　　　納爾泰姓巴林𨽻鑲紅旗䝉古崇徳三年從征明¶
　　　攻墻子嶺穴其城取之順治初屢遇¶
恩詔加世職二等輕車都尉¶
　　　多羅伊姓翁果特𨽻鑲紅旗䝉古崇徳六年圍明¶
　　　錦州連擊敗杏山松山兵順治初加世職二等輕¶
　　　車都尉¶
　　　充吉爾姓伯蘇克𨽻鑲紅旗䝉古崇徳六年隨圍¶
　　　明錦州擊松山兵敗之八年從征寜逺城中兵出¶
<pb:KR2k0040_WYG_076-41b>¶
　　　犯復敗其衆順治初授佐領世職加一雲騎尉¶
　　　鄂爾錦𨽻鑲紅旗䝉古崇徳八年從征明山東攻¶
　　　濮州先登¶
賜號巴圖魯授佐領¶
　　　正藍旗䝉古¶
　　　阿濟拜姓卓特𨽻正藍旗䝉古世居巴林初任佐¶
　　　領天命三年大軍取撫順明將張承廕自廣寜來¶
　　　援阿濟拜奮擊之承廕敗殁四年破明將杜松兵¶
<pb:KR2k0040_WYG_076-42a>¶
　　　於界藩七年從攻廣寜戰沙嶺並有功天聪三年¶
　　　以叅領從入邊畧通州有斬獲進薄燕京擊明督¶
　　　師袁崇煥兵於廣渠門外敗之九年偕䕶軍統領¶
　　　布哈率八十人襲寜逺俘七人獲馬牛百四十有¶
　　　竒明將以千騎追至布哈戰殁阿濟拜力郤敵衛¶
　　　所俘獲以歸順治元年從入闗敗流賊李自成尋¶
　　　偕都統伊拜𠞰賊山西連破賊於澤州擢副都統¶
　　　三年從肅親王豪格討流賊張獻忠過漢中與都¶
<pb:KR2k0040_WYG_076-42b>¶
　　　統巴哈納擊走叛鎮賀珍遂趨秦州偕尚書星訥¶
　　　敗賊將高汝礪進擊獻忠於西充滅之先後叙功¶
　　　並遇¶
恩詔晉世職至一等輕車都尉兼一雲騎尉九年卒¶
賜祭葬諡忠勤立碑墓道以其弟鄂兑襲¶
　　　竒塔特徹爾貝姓哈爾圖特初為察哈爾部宰桑¶
　　　天聪六年¶
太宗親征察哈爾其汗林丹驚遁所部皆潰散竒塔特徹¶
<pb:KR2k0040_WYG_076-43a>¶
　　　爾貝别率四百户駐哈屯河尋渡河來歸𨽻正藍¶
　　　旗䝉古崇徳元年晉三等子三年從入青山口越¶
　　　燕京畧山東四年從征寜逺以火器攻其城敵出¶
　　　禦戰擊却之六年大軍圍錦州明總督洪承疇集¶
　　　兵赴援營松山西北竒塔特徹爾貝率所部戰大¶
　　　捷既而敵騎刦我巨礟馳擊之潰復破其步率三¶
　　　營七年叙功晉二等子順治元年從入闗追敗流¶
　　　賊李自成於望都三年蘇尼特部騰吉思兄弟叛¶
<pb:KR2k0040_WYG_076-43b>¶
　　　奔喀爾喀竒塔特徹爾貝從豫親王多鐸徃追之¶
　　　行次英噶爾察克山聞騰吉思駐衮噶魯台遂兼¶
　　　程疾進獲其孥於額克特山及喀爾喀部土謝圖¶
　　　汗以衆二萬拒戰於扎濟布拉克竒塔特徹爾貝¶
　　　擊敗之逐北三十餘里未幾碩雷汗以二萬衆至¶
　　　復擊敗之四年叙功晉一等子九年予世襲十二¶
　　　年如喀爾喀部宣¶
諭土謝圖汗車臣汗等皆輸誠欵服受其盟辭而還康熙¶
<pb:KR2k0040_WYG_076-44a>¶
　　　三年卒¶
賜祭葬子鄂諾勒襲¶
　　　布爾哈圖姓博爾濟吉特䝉古喀喇沁人初為其¶
　　　部貝勒天聰三年六月遣使納貢九月來朝十月¶
太宗親統大軍征明使布爾哈圖為嚮𨗳以其前在喀喇¶
　　　沁時曽徃来明國習知闗隘也入邊攻克龍井闗¶
　　　紅山口大安口諸城徇羅文峪下之留布爾哈圖¶
　　　駐其地四年明副將丁啟明率兵三千來犯勒兵¶
<pb:KR2k0040_WYG_076-44b>¶
　　　邀擊之再戰陣擒啟明及㳺擊以下官三員斬獲¶
　　　無算¶
賜號岱達爾漢五年¶
詔以貝勒阿巴泰女妻之征察哈爾率所部從尋挈人户¶
　　　來歸𨽻正藍旗䝉古崇徳元年叙功授一等子爵¶
　　　世襲罔替順治元年卒子班珠勒襲後遇¶
恩詔晉爵至一等伯¶
　　　畢力克圖姓博爾濟吉特世居科爾沁¶
<pb:KR2k0040_WYG_076-45a>¶
太宗時來歸𨽻正藍旗䝉古從征朝鮮及明錦州屢有斬¶
　　　獲順治元年從豫親王多鐸追𠞰李自成於潼闗¶
　　　明年定西安移師㧞揚州下江寜所至有功授騎¶
　　　都尉世職累官副都統六年明大學士李建泰據¶
　　　太平我大同縂兵姜瓖叛應之乃駐防平陽敗賊¶
　　　黨郭中傑於絳州又敗賊於張湖村七年進圍太¶
　　　平逾六旬不下潜匿卒濠中穴地道以火藥轟其¶
　　　城城毁遂擒李建㤗及賊黨俱伏誅瓖勢乃孤八¶
<pb:KR2k0040_WYG_076-45b>¶
　　　年還京兼任禮部左侍郎屢加世職至一等輕車¶
　　　都尉十一年從靖南將軍珠瑪喇征廣東破偽晉¶
　　　王李定國兵於新㑹乗勝追至興業偽都督吳三¶
　　　省偽縂兵楊成王三才以歩卒千餘拒戰斬殺過¶
　　　半進抵横州定國渡江逺竄凱旋叙功晉三等男¶
　　　十三年司𣙜員外郎朱世徳虧帑誤援¶
恩詔議免坐革侍郎任降世職二等十七年署䕶軍統由¶
　　　榔竄緬甸李定國與其黨白文選等分踞孟艮木¶
<pb:KR2k0040_WYG_076-46a>¶
　　邦十八年我師㑹於木邦定國走景線文選遁據¶
　　錫箔江濱我師至毁橋遁畢力克圖至江岸獲其¶
　　諜者遂結筏渡江次舊挽坡距緬城六十里而軍¶
　　分兵進駐蘭鳩江緬人以由榔獻我縂兵官馬寜¶
　　追及白文選於猛養文選降乃旋師康熙元年叙¶
　　功晉世職為一等輕車都尉兼一雲騎尉八年擢¶
　　都統列議政大臣十二年加太子少師十四年平¶
　　涼總兵王輔臣叛附逆藩吴三桂肆掠陜西郡邑¶
<pb:KR2k0040_WYG_076-46b>¶
　　乃授平逆將軍帥師駐大同尋延安綏徳皆陷賊¶
　　遂移駐榆林勒軍為三隊疾擊賊於楊家店渡口¶
　　復吴堡進師虎爾崖口擊走偽總兵朱龍等綏徳¶
　　平賊將李士英棄延安遁遣副都統覺和託追擊¶
　　至宜川俘斬無算分兵徇保安安塞宜川延長安¶
　　定諸縣皆復之移師㑹揚威將軍阿宻達征平涼¶
　　將至輔臣驅賊萬餘迎戰畢力克圖督兵合擊陣¶
　　斬偽總兵郝天祥復¶
<pb:KR2k0040_WYG_076-47a>¶
命撫逺大將軍圖海至師輔臣降畢里克圖移駐寶雞勦¶
　　　撫餘賊招降叅將李天秀等三十一員復靈臺華¶
　　　亭崇信諸縣屢破賊於蟠龍山顯義闗尋復成縣¶
　　　招降偽副將王光生等十九員與將軍王進寶定¶
　　　漢中凱旋仍任都統二十年卒年七十有三¶
賜祭葬諡恪僖孫常逺襲二十五年追叙平陜西功晉二¶
　　　等男世襲¶
　　　䝉格圖𨽻正藍旗䝉古初任佐領崇徳三年隨貝¶
<pb:KR2k0040_WYG_076-47b>¶
　　　勒岳託征明敗明兵於河西務七年明經畧洪承¶
　　　疇率三營兵來援復隨大軍破之論功得優叙順¶
　　　治元年入闗擊流㓂復有功加授佐領世職官副¶
　　　都統卒¶
　　　巴布海姓巴魯特𨽻正藍旗䝉古崇徳三年隨征¶
　　　明至真定攻饒陽先登¶
賜號巴圖魯授佐領世職七年復隨征山東敗明縂兵吳¶
　　　三桂軍順治二年南征至江南敗偽搃兵黄蜚等¶
<pb:KR2k0040_WYG_076-48a>¶
　　軍三年隨征四川敗流賊張獻忠論功累加世職¶
　　一等輕車都尉¶
　　鄂梅𨽻正藍旗䝉古崇徳三年從征明山東攻齊¶
　　河以第一人登順治初從擊流冦復有功加佐領¶
　　世職¶
　　桃梅𨽻正藍旗䝉古崇徳三年隨征明山東敗明¶
　　太監馮起潛軍六年我師圍錦州敗敵兵於松山¶
　　順治初累加至三等輕車都尉¶
<pb:KR2k0040_WYG_076-48b>¶
　　恩格森姓枕阿塔𨽻正藍旗䝉古崇徳五年隨征¶
　　明擊松山兵敗之六年我師圍錦州同擊敗明經¶
　　畧洪承疇三營步兵順治初以平㓂功累加世職¶
　　騎都尉兼一雲騎尉¶
　　納爾徳姓卓特𨽻正藍旗䝉古崇徳六年隨圍錦¶
　　州率所屬甲士敗敵於山嘴又敗其馬步軍八年¶
　　隨征明敗明兵於安肅三河等處順治二年追破¶
　　流㓂於潼闗我師渡闗為殿賊騎兵犯我者三皆¶
<pb:KR2k0040_WYG_076-49a>¶
　　　擊敗之六年南征杭州有克㨗叙功屢遇¶
恩詔加世職騎都尉¶
　　　瑚班姓齊黙斯𨽻正藍旗䝉古崇徳八年隨征明¶
　　　山東攻恩縣先登順治初遇¶
恩詔加世職三等輕車都尉同旗有喜福亦以征明先登¶
　　　克南和得優叙¶
　　　鑲藍旗䝉古¶
　　　幹都先世自葉赫遷巴林因以巴林為氏¶
<pb:KR2k0040_WYG_076-49b>¶
太祖時來歸授佐領𨽻鑲藍旗䝉古天聪元年從征寜逺¶
　　　擊敗明兵於城北山罔三年從攻大安口復擊敗¶
　　　明兵於玉田明年大軍自遵化出邊幹都為殿累¶
　　　加世職為二等輕車都尉崇徳中任兵部理事官¶
　　　從貝勒岳託征明擊敗明總兵祖大夀太監髙起¶
　　　潜軍進趨山東攻克濟南城師還取道蠡縣復克¶
　　　其城從征瑚爾哈部擊索倫兵於掛拉爾屯馘二¶
　　　百三十人以歸大軍圍錦州明總督洪承疇援駐¶
<pb:KR2k0040_WYG_076-50a>¶
　　　松山屢以步騎來犯幹都皆擊敗之恭順王孔有¶
　　　徳長史徐勝芳陷於陣幹都突騎援之出順治元¶
　　　年從入闗隨豫親王多鐸克潼闗取西安二年移¶
　　　師下江南取宜興崑山二縣三年從端重親王博¶
　　　洛平浙江追𠞰明總兵方國安於黄巖環城以困¶
　　　之偵賊勢既蹙撤圍一面縱其出擊之賊皆潰城¶
　　　遂拔大軍進征福建幹都先衆攻克分水闗追𠞰¶
　　　明唐王朱聿鍵於汀州招降漳州府及漳平縣五¶
<pb:KR2k0040_WYG_076-50b>¶
　　　年征南大將軍譚泰討叛鎮金聲桓於江西幹都¶
　　　為前鋒尋以疾卒於軍幹都前後論功遇¶
恩詔晉爵二等男子武山布襲¶
　　　圖瞻𨽻鑲藍旗䝉古自巴岳特率族來歸¶
太祖以貝勒女妻之崇徳七年圍錦州明松山兵來犯擊¶
　　　敗之又敗明經畧洪承疇兵及松山後崖兵順治¶
　　　元年隨入闗擊流賊冇功累加世職騎都尉兼一¶
　　　雲騎尉¶
<pb:KR2k0040_WYG_076-51a>¶
　　　托克托爾姓台綽𨽻鑲藍旗䝉古¶
　　國初來歸時方以䝉古分𨽻八旗每旗設佐領五因¶
　　　即令管一佐領事天命十一年貝勒代善攻囊努¶
　　　克以托克托爾為嚮道取之論功授備禦世職順¶
　　　治初論平流㓂功七年復遇¶
恩詔加世職騎都尉兼一雲騎尉¶
　　　綽通姓傳蘇特𨽻鑲藍旗䝉古初從征庫特塔布¶
　　　囊有斬獲天聰二年從征大凌河六年從征察哈¶
<pb:KR2k0040_WYG_076-51b>¶
　　　爾皆屢立戰功授佐領世職十二年卒¶
　　　叟什姓瑚拉巴思𨽻鑲藍旗䝉古崇徳時從征明¶
　　　攻清豐先登克之¶
賜號巴圖魯授佐領世職¶
　　　䝉格姓烏朗哈濟拉黙𨽻鑲藍旗䝉古¶
太宗時同兄額色宜自巴林率族來歸從征額赫庫倫等¶
　　　處多俘獲崇徳三年復以從征明有功加佐領世¶
　　　職¶
<pb:KR2k0040_WYG_076-52a>¶
　　　桑格姓巴林𨽻鑲藍旗䝉古從父康喀自䝉古來¶
　　　歸崇徳五年從圍錦州積功加世職三等參領¶
　　　烏巴哩善進姓噶必齊克𨽻鑲藍旗䝉古崇徳時¶
　　　從征明張家口有功加世職三等參領同旗有鐸¶
　　　魯伊姓翁果特崇徳八年征征錦州以軍功得優¶
　　　叙順治初遇¶
恩詔加世職二等輕車都尉¶
　　　色塞姓阿勒特𨽻鑲藍旗䝉古崇徳五年隨圍錦¶
<pb:KR2k0040_WYG_076-52b>¶
　　　州擊松山杏山兵敗之七年我師復圍錦州有敵¶
　　　兵來犯射殪其前鋒順治初授世職騎都尉兼一¶
　　　雲騎尉¶
　　　充錦爾姓博蘇特崇徳時以從征錦州等處有功¶
　　　授佐領順治十年復以從征廣東湖廣積功加世¶
　　　職三等子¶
　¶
　欽定盛京通志卷七十六¶
