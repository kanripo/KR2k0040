# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:40.020596
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷五
<pb:KR2k0040_WYG_005-1a>¶
　欽定四庫全書¶
　欽定盛京通志卷五¶
聖製(五/)¶
聖祖仁皇帝御製詩文¶
　　碑頌¶
　　祭文¶
　　記¶
　　詩¶
<pb:KR2k0040_WYG_005-2a>¶
　欽定四庫全書¶
　欽定盛京通志卷五¶
聖製(五/)¶
聖祖仁皇帝御製詩文¶
　　碑頌¶
福陵神功聖徳碑文¶
　惟¶
天眷祐下民綏靖方域篤生我¶
<pb:KR2k0040_WYG_005-2b>¶
皇曾祖太祖髙皇帝肇興東土奮師一旅式闢皇圖大武¶
　布昭深仁洋溢用造我國家萬億年丕丕基駿徳鴻功¶
　於爍顯懿駕軼亘古予小子纂承洪緒既奉冊寳崇上¶
尊謚載緝徽猷炳垂方䇿惟¶
陵寢宜有功徳之碑敬述大畧永勒貞珉叙曰¶
太祖承天廣運聖徳神功肇紀立極仁孝睿武𢎞文定業¶
髙皇帝姓愛新覺羅氏諱　　先世發祥長白山之陽禎¶
　符神貺歴著休徴至¶
<pb:KR2k0040_WYG_005-3a>¶
皇始祖肇祖原皇帝式廓舊業寢熾寢昌又五傳至¶
顯祖宣皇帝世濟其勤流長積厚景運懋集神器攸歸誕¶
　啟我¶
太祖髙皇帝¶
顯祖之長子也¶
宣皇后娠十有三月乃生龍顔鳯目豐頥大耳天表玉立¶
　舉止非常少不飲酒嬉戲稱為聰明貝勒及長騎射絶¶
　倫雄畧葢世用兵無敵而又至誠御物大度容人先是¶
<pb:KR2k0040_WYG_005-3b>¶
　有望氣者言滿洲將生聖人統一諸國至是滿洲長白¶
　山及東海呼倫諸部落争相雄長癸未春蘓克素䕶河¶
　部圖倫城有尼堪外蘭者陰搆明軍首逞大難於我時¶
太祖二十有五泣血誓師枕干問罪以遺甲十三副攻尼¶
　堪外蘭克圖倫城復攻之於嘉班誅諾宻納鼐喀達取¶
　薩爾滸城時異已猜忌包藏禍心伺間竊發天威所攝¶
　罔弗獸驚鳥散遂俘兆嘉城長理岱取瑪爾敦平定棟¶
　鄂哲陳渾河等部丙戍秋擒斬尼堪外蘭於鄂勒歡城¶
<pb:KR2k0040_WYG_005-4a>¶
　戎首服辜先聲震叠環璄諸國相繼削平既而葉赫哈¶
　達烏拉輝發科爾沁國錫伯卦勒察珠舍哩訥殷路九¶
　姓之國合兵三萬人分道來侵偵者夜告¶
太祖皇帝安寢達旦蓐食濟師殱其渠首餘部皆潰斬級¶
　四千獲馬三千疋鎧甲千副羣方讋服乃增築城墉修¶
　飭法制創制國書開金銀鑛鐵冶所産蠙珠織皮通厥¶
　貿易財用殷阜肇立軍制師律精嚴國勢日盛丙午冬¶
　䝉古五部落尊¶
<pb:KR2k0040_WYG_005-4b>¶
太祖為神武皇帝嵗時朝貢絡繹相望而哈達輝發烏拉¶
　數渝盟先後征討悉定其地每當軍行輙見五色雲亘¶
　天祥光四塞立奏鉅功逺邇翕然益四旗為八設固山¶
　梅勒甲喇牛彔額真逓相統轄命佐領下各出牛種屯¶
　田積穀貯倉置理政聼訟大臣緩刑慎獄野無剽竊路¶
　鮮拾遺國中大治帝業已成貝勒大臣集議勸進丙辰¶
　之春正月恭上¶
尊號曰覆育列國英明皇帝建元天命時年五十有八越¶
<pb:KR2k0040_WYG_005-5a>¶
　二年定䇿征明明政乆弛棄絶和好援我仇讐蕩摇我¶
　邊陲於是誓告有衆類¶
帝禡旗而行遂入撫順降臺堡五十所繼下清河明大舉¶
　稱兵㑹於瀋陽號四十七萬張左右翼左翼以杜松王¶
　宣趙孟麟張銓由渾河出撫順闗馬林麻岩潘宗顔由¶
　開河合葉赫兵出三坌口右翼以李如栢賀世賢閻鳴¶
　泰由清河出鴉鶻闗劉綎康應乾合朝鮮兵出寛甸口¶
　向棟鄂四路來侵¶
<pb:KR2k0040_WYG_005-5b>¶
太祖皇帝分精騎奮擊大破其衆五日而悉殱之城界藩¶
　取開原破鐵嶺滅葉赫五年克遼陽瀋陽定議建都始¶
　築東京尋取廣寧㧞撫順十年遷都瀋陽由是東漸海¶
　西迄遼南及朝鮮北暨嫩江烏龍江以至使犬諾壘諸¶
　路罔不臣服¶
太祖皇帝神武天錫决幾制勝變化若神每戰輙單騎深¶
　入裹創斬馘神色不動善駕馭材雄推心置腹撫納降¶
　附棄捐忿隙恒予擢用法所當坐雖親暱罔所私攻㧞¶
<pb:KR2k0040_WYG_005-6a>¶
　城邑嚴禁軍士安輯居民是以羣䇿競奮率土思歸御¶
　極以後拓地開疆日不暇給而躬勤於聼覽留神於載¶
　籍修徳納諌親賢逺奸建二木於門俾下情欲達者書¶
　之以進尚寛大崇節儉睦宗親厚風俗重農桑賑窮乏¶
　垂示典訓蕩平正直允為萬世法程猗歟盛哉天命十¶
　一年八月庚戍崩¶
聖夀六十有八在位十有一年天聰三年二月己亥葬¶
福陵天柱山崇徳元年四月上¶
<pb:KR2k0040_WYG_005-6b>¶
尊諡承天廣運聖徳神功肇紀立極仁孝武皇帝廟號¶
太祖康熙元年四月加上¶
今諡嗚呼有明徳裒海宇板蕩之時生民顛隮之㑹我¶
太祖皇帝應運蹶生手提天戈披榛辟萊櫛風沐雨掃邉¶
　陬如破竹定遼左若建瓴戡亂求寧非富天下功極於¶
　配¶
天道隆於昌後歴稽曩代創業垂統之君未有邁此締造¶
　憂勤經綸宏逺者也瞻赫濯之如新撫承平之永頼謌¶
<pb:KR2k0040_WYG_005-7a>¶
　思光烈曷罄名言謹拜手稽首而作頌曰¶
天造大邦勃興東極長白山髙苞符開闢&KR1800;鳥生商履武¶
　誕稷奕葉炳靈肇基王迹¶
太祖龍飛旋乾轉坤齊徽炎昊比烈羲軒時惟草昧陟巘¶
　降原一成奮起雷動雲屯蠢爾仇方敢作牙蘖赫斯一¶
　怒恭行天罰寢甲枕鞍神勇迅發巨憝授首戎心式遏¶
　竒謀倜儻逺畧深沉内搆者挫外訌者擒單師十百摧¶
　破强隣九邦潰糜四路掃塵擕貳則誅歸誠則撫義問¶
<pb:KR2k0040_WYG_005-7b>¶
　宣昭仁恩施普大畏小懷實揚我武來庭來王日闢疆¶
　土疆土既闢厯數在躬膺圖受籙響應景從三才協軌¶
　百靈潛通指揮盪滌振落發䝉覘敵烏集濟師氷泮夾¶
　日貫月卿雲糺縵不義是征功成惟斷秉銊稱干¶
帝心厭亂環山負海風靡雲披朱旗疾捲汗馬争馳後我¶
　思恫歌舞迎師紀元頒朔建䇿開基爰立軍營森羅鵝¶
　鸛步伐止齊井牧相扞爰建國都屹峙屏翰扼吭拊背¶
　皇居攸煥爰命分職朂哉臣鄰爰慎折獄恤哉祥刑爰¶
<pb:KR2k0040_WYG_005-8a>¶
　達民隠鞀鐸重陳爰置國書科斗是新訏謨孔彰風規¶
　渾噩禹誓湯征千秋繼作聲靈覃敷東西南朔大統乃¶
　膺新命迺廓既詒既翼如鎬如豐九圍是式萬國來同¶
　卜年卜世惟¶
太祖功巍巍蕩蕩昭恪¶
蒼穹右享郊壇敷時思繹炳耀圖書輝煌球璧景瞻¶
福陵神邱是若百川縈朝羣山拱掖葱蘢王氣松楸鬱蒼¶
　玉衣永鎮弓劍長藏億載顧慕春露秋霜樹兹穹碑錫¶
<pb:KR2k0040_WYG_005-8b>¶
　嘏無疆¶
福陵頌(并序/)¶
　惟¶
　上帝鑒觀下民誕畀神聖俾立君極以開闢草昧垂統億¶
　祀非甚盛徳曷克應天順人而締造鴻業焉我¶
太祖髙皇帝聰明睿知本為性生英武勇畧逈不世出故¶
　能躬著戎衣手提尺劍而疆宇日拓丕受景命顯庸東¶
　國騰威區夏雖太王之居岐剪商文王之江漢歸化未¶
<pb:KR2k0040_WYG_005-9a>¶
　足方斯赫濯也予小子仰荷¶
列聖丕基統御萬國昄章式廓隆古圖籍所莫覯矣然上¶
　跡¶
聖祖當日一成一旅櫛風沐雨斬刈荆棘張彼撻伐順者¶
　綏之逆者殄之統壹羣部建元正位國始立焉既乃鞠¶
　旅徂征遐邇讋服悉臣悉氓遂定鼎遼土而王業愈光¶
　顯矣於戲盛哉惟¶
天生¶
<pb:KR2k0040_WYG_005-9b>¶
聖惟¶
聖奉¶
天我¶
太祖創業之艱如彼而垂統之逺如此豈非天實授之而¶
　克荷厥休者哉予小子景仰謨烈奚敢忘紹述焉爰作¶
　頌曰於昭¶
太祖誕膺景命允文允武體協仁聖天罰恭行赫然割正¶
　啟疆東海聿懷兆姓戰罔弗克威畧如神徳罔弗冒桀¶
<pb:KR2k0040_WYG_005-10a>¶
　驁咸臣受籙踐阼帝厯鼎新建官立制王路丕遵爰誓¶
　六師濯征明國以少撃衆羣醜胥殛長驅鐵嶺墮彼扼¶
　塞茫茫遼藩𨽻我版域㑹極歸極乃建皇都大統肇跡¶
　炳垂帝謨在昔湯文蹶起一隅先聖後聖同軌合符皇¶
　哉¶
龍興山川孔固¶
寢園崔嵬風雲盤互玉衣鐵甲百神衛䕶仰頌¶
先猷萬年錫祚¶
<pb:KR2k0040_WYG_005-10b>¶
昭陵神功聖徳碑文¶
天以神器畀我國家洪惟¶
皇祖太宗文皇帝智勇神聖光昭¶
太祖髙皇帝丕緒帝紘皇綱是廓是恢榦不庭方搆造鴻¶
　業垂裕¶
皇考世祖章皇帝大一統之基貽億萬䙫無疆之休維予¶
　小子纘承¶
聖緒念¶
<pb:KR2k0040_WYG_005-11a>¶
陵寢宜有功徳之碑敬勒貞珉昭示無極叙曰¶
太宗應天興國𢎞徳彰武寛温仁聖睿孝隆道顯功文皇¶
　帝諱¶
太祖承天廣運聖徳神功肇紀立極仁孝睿武𢎞文定業¶
高皇帝第四子也¶
母孝慈昭憲敬順慶顯成天輔聖高皇后生而神靈徇齊¶
　明敏龍行虎步顔如渥丹嚴寒不栗舉止非常¶
太祖皇帝特鍾愛焉既長英武豁達孝弟恭敬慈愛和順¶
<pb:KR2k0040_WYG_005-11b>¶
　秉心寛宏好觀書史一有聞見終身不忘沉機果斷羣¶
　望攸屬天命十一年八月¶
太祖皇帝升遐諸貝勒大臣咸推我¶
皇祖才徳冠世宜纘承帝業以九月朔嗣登大位建元天¶
　聰時年三十五踐阼之後愛養人民撫綏中外崇儉務¶
　本修政任賢仁聲義問無逺弗届除慝討貳用整六師¶
　迺擊䝉古執一十四貝勒奏凱八纛下迺征朝鮮克義¶
　州進㧞漢山城入安州抵平壤朝鮮王李倧遁江華島¶
<pb:KR2k0040_WYG_005-12a>¶
　遺其弟覺來行成遂盡反所收地與盟而還迺征察哈¶
　爾翦多羅特部落編俘獲為氓廼伐明自遵化臨北京¶
　畧良鄉斬其將滿桂孫祖夀擒其將黒雲龍麻登雲還¶
　㧞永平廼㧞大凌河降其將士於是孔有徳耿仲明等¶
　航海來歸廼征黒龍江瓦爾哈下之察哈爾舉國來附¶
　獲歴代帝王傳國之寳天聰九年冬羣臣勸進¶
尊號¶
皇祖辭讓冄三明年四月表上¶
<pb:KR2k0040_WYG_005-12b>¶
尊號曰寛温仁聖皇帝建國號大清改元崇徳告於¶
皇天后土追王¶
列祖上¶
太祖髙皇帝¶
髙皇后尊諡羣臣咸上表賀乃錫宴肆赦是年朝鮮毁盟¶
　討之㧞其都載飛舸於車凌江華島李倧自縳請為臣¶
　釋之還并歸其俘獲朝鮮感服勒石南漢以銘勲徳遂¶
　帥水師渡海克皮島既而大出師遣將毁闗入分左右¶
<pb:KR2k0040_WYG_005-13a>¶
　翼由涿州畧地至山西界復自寧清渡河破濟南克城¶
　四十有九降者八與明兵五十七戰皆㨗六年圍錦州¶
　入其郛洪承疇以兵來援¶
皇祖陳師於松山杏山之間明兵號十三萬望見¶
皇祖張黄葢往來指揮皆懼謀夜遁我師分道爭撃連大¶
　破之擒承疇降祖大夀錦州松山杏山塔山悉下又命¶
　將入闗破兖州東抵寧海克城八十有八降者六陣敗¶
　明兵者三十九於是天戈所措罔不率俾黄河之源青¶
<pb:KR2k0040_WYG_005-13b>¶
　海之濵使犬役鹿之國來賓恐後野駝奇獸黒狐紫貂¶
　重譯來獻聲教之逺功烈之盛古未有也嗚呼惟我¶
皇祖克配天心誕膺景命聰明睿知神武不殺懷柔以徳¶
　燮伐以威大勲用集大猷是程無有内外乃罔不即叙¶
　親九族正百官修明典章誕敷政教隆郊丘廟祀之儀¶
　定頒厯朝㑹之禮辨鹵簿旗章服御之制聲名文物炳¶
　然宏備釋奠孔子以四子配立文舘譯書史於翔鳯閣¶
　俾儒臣記注得失開科目取士¶
<pb:KR2k0040_WYG_005-14a>¶
諭臣下盡言無隠論功封兄弟子姪為諸王貝勒外藩䝉¶
　古亦論功封爵有差優禮降臣寄以心膂賞罰詳明斷¶
　獄平允綱舉目張仁至義盡至於審制度定律令斥邪¶
　術禁喪祭踰禮者務農桑廣漁獵以豐民食皆可為萬¶
　世法凡勤勞國事者賜予必優渥召近臣入宫日至冄¶
　三講論政事以賓禮遇之諸國新附之人入見必詢其¶
　姓名世系慰勞如舊識¶
天語藹然以故雖至難馴者無不悦服如薩哈爾察卦勒¶
<pb:KR2k0040_WYG_005-14b>¶
　察瓦爾喀瑚爾哈諸國素不及禮亦貢獻稱臣其貝¶
　勒大臣至俱恩遇之如子弟故其部落降者相繼嘗念¶
　中原生民塗炭欲與民和好惟務修徳不樂觀兵屢貽¶
　書明邉帥曰朕意在講和不忍無辜赤子慘罹鋒鏑明¶
　之君臣置若罔聞致煩¶
天討每出師必¶
諭諸將授以兵律嘗曰明之土地人民¶
天以與我是民即我民也故師行雖嚴寒不入屯堡士卒¶
<pb:KR2k0040_WYG_005-15a>¶
　死傷弔問不遺每戰勝攻取符瑞駢集必曰¶
上天眷佑惕然祇懼克敵告於¶
廟葢敬¶
天尊¶
祖勤民若是其至¶
豐功厚澤與天地等有國史所不能盡書者矣以崇徳八¶
　年八月庚午崩¶
聖夀五十有二在位十有七年九月壬子𦵏¶
<pb:KR2k0040_WYG_005-15b>¶
昭陵隆業山嗚呼八音遏宻萬國感痛實惟¶
至徳深仁為生民主以宏我國家之大寳命愾僾見聞陟¶
　降庭止謹述盛概拜手稽首而系之以頌曰於赫¶
皇祖纘¶
太祖之緒誕敷乃文孔奮厥武整我師干拓我疆土東奠¶
　朝鮮西讋䝉古貳則獲之服則釋之降則憐之賢則臣¶
　之有言遜志則必遏之有言逆耳則必納之治分六曹¶
　職統三院筆簪史臣書譯文館與神為謀以古為鑑制¶
<pb:KR2k0040_WYG_005-16a>¶
　禮明刑儀章是憲一人有慶肇域四方四方來王自天¶
　降祥和鸞鏘鏘旗旐央央聿昭茂祉焞燿章光乾符效珍¶
　坤儀開奥既協靈圖誕升顯號濟濟師師羣工舞蹈厯¶
　數攸歸謳歌前導乃禋乃祀於¶
廟於¶
郊乃燕乃射於野於朝乃赦乃宥於犴於牢乃漁乃獵於¶
　狩於苖乃命紫宫清寧正中麟趾在右闗雎在東崇政¶
　篤恭翔鳯飛龍文徳武功以綏萬邦松山之陰杏山之¶
<pb:KR2k0040_WYG_005-16b>¶
　下戰士連營崇墉百堵取彼元戎繫之以組肅將¶
天威救民水火屹屹榆闗王旅所征而幽而并而冀而青¶
　而兖而徐克其百城渉河踰濟及于東溟時乗以乾帝¶
　出乎震罔有遐邇民莫不信或獻其琛或輸其賮河源¶
　海壖協靈效順有典有則貽萬子孫言為邱墳績嫓農¶
　軒佑我¶
皇考大啟幅員允¶
皇祖之徳¶
<pb:KR2k0040_WYG_005-17a>¶
皇祖之勲瞻仰¶
昭陵在盛京之北雲霞所棲松栢所植有穹者碑昭宣世¶
　徳茀禄來崇時萬時億¶
昭陵頌(并序/)¶
　國家垂厯服無疆之休類必有神聖開天肇興王業又¶
　必有神聖繼體式廓鴻基故能經綸宇宙積功累仁保¶
　世滋大我¶
太宗文皇帝挺濬哲之資藴欽明之徳紹膺寳位纘前謨¶
<pb:KR2k0040_WYG_005-17b>¶
　而光顯之外奮威武内修文教百度具舉臣民胥悦於¶
　是南征則墮巖闗繞明都耀兵燕趙鞫旅齊魯投鞭渤¶
　海飲馬黄河六師安行莫我敢遏東征則誅貳綏服朝¶
　鮮納欵列為屏藩西征則三十五部厥角歸命貢賮奉¶
　朔葢其允塞之猷桓撥之畧赫濯於覆載間矣乃若惇¶
　九族惠元元郊圻以飭爵秩以班賞善宥過優禮勲舊¶
　求賢之思若渴崇儒之化丕隆雖古帝徳廣運曷以加¶
　焉當是時義問炳燿仁風翔洽一統之規已裕矣猶畫¶
<pb:KR2k0040_WYG_005-18a>¶
　境息民俟天休命於戲皇哉盛哉昔殷祥長發而湯受¶
　之周室本支百世而文啓之我¶
皇祖詎有遜美予小子嗣承丕緒撫安海㝢以𢎞億萬䙫¶
　之業紹述¶
祖徳敬揚¶
　先烈乃作頌曰猗歟¶
皇祖克配彼¶
天光被四表仁汜八埏既受共球神人攸主至治洋洋𢎞¶
<pb:KR2k0040_WYG_005-18b>¶
　謨訏訏桓哉七萃撻彼南疆匪疚匪棘兆人是匡徂征¶
　朝鮮爰渡鴨緑聲其携貳綏其臣屬西荒千帳慕義同¶
　歸鐘鼓始振稽顙莫違至化覃敷函夏率育¶
天錫大寳景命有僕曰崇儒雅曰叙彛倫五章五用式廸¶
　俊民法度孔昭典常聿正嫓美唐虞惟后克聖建中錫¶
　極貽我後昆皇皇大烈億祀彌尊肅望¶
山陵光華燀赫永言垂裕敬承靡斁¶
　　　北鎮廟碑文¶
<pb:KR2k0040_WYG_005-19a>¶
　醫巫閭屹峙東北為幽州巨鎮昔虞帝封十有二山此¶
　其一也穹崇磅礴靈瑞所鍾實䕶王氣以壯鴻圖與嶽¶
　凟諸神並垂祀典朕省方問俗嘗過其境望其佳氣鬱¶
　鬱葱葱上揷霄漢下瞰蓬瀛懸瀑飛流喬松盤蔚知其¶
　所以保障而凝休者葢有素矣向錫匾額式展褒崇而¶
　廟貌未隆無以昭顯特勑修造遣専官以恪乃事凡所¶
　需給皆頒自内府始於康熈四十五年七月訖於本年¶
　十一月不四月而告厥成功焉規制宏備輪奐維新紺¶
<pb:KR2k0040_WYG_005-19b>¶
　宇琳宫照耀山谷於時臣民瞻仰罔不欣悦而府尹臣¶
　奏請謂宜光文翰勒諸貞珉朕御極以來勤恤民隱祗¶
　奉¶
天庥敬共神明罔敢稍斁維此鎮之奕奕為神京之翊輔¶
　嘉符凝集靈爽式慿神其永贊雍熈益𢎞福祐錫蕃昌¶
　於庻類固丕祚於萬年用慰朕精䖍之至意爰樹穹碑¶
　書重修嵗月以示來兹¶
　　　忠直公伊爾登碑(康熈六年/)¶
<pb:KR2k0040_WYG_005-20a>¶
　稽古建業驅䇿羣力不吝爵賞以待有功故生勤寵錫¶
　殁與表揚干城心腹有傳不朽所以勵忠葢甚備也爾¶
　二等伯内大臣加一級伊爾登賦姿義勇制行忠直蚤¶
　涖戎行才猷素著其征北京圍錦州等處或越衆先入¶
　或設伏出竒以少勝衆屢敗敵兵克副任使優奬膚功¶
　歴事累朝公忠允𢡟於其没也朕深悼焉特賜謚曰忠¶
　直勒諸貞珉光及泉壤國典臣誼庶其昭垂無斁哉¶
　　　多羅勇壯貝勒穆爾哈齊碑(康熈十年/)¶
<pb:KR2k0040_WYG_005-20b>¶
　自古帝王承天撫世篤念宗親故生則賜以榮封殁則¶
　彰以令徳典至渥也爾青巴圖魯穆爾哈齊係¶
宣皇帝之子秉性安詳居心愷悌已進封為多羅勇壯貝¶
　勒奄逝既久豐碑未樹朕念切本支復隆表著之恩爰¶
　稽成憲勒之貞珉用傳不朽庶昭朕敦族之心永為藩¶
　屏之懿典云爾¶
　　　剛毅輔國公達爾察碑(康熈十年/)¶
　自古帝王創業垂統以貽萬世凡屬宗支皆膺顯號以¶
<pb:KR2k0040_WYG_005-21a>¶
　重懿親也爾達爾察係諡勇壯青巴圖魯穆爾哈齊之¶
　子性行純良才猷敏練已封為剛毅輔國公奄逝既久¶
　豐碑未樹朕篤念宗親爰稽成憲勒之貞珉用垂不朽¶
　庻昭朕敦睦之懐云爾¶
　　　頴親王薩哈璘碑(康熈十一年/)¶
　自古帝王創業垂統必懋建本支以作藩屏故生隆顯¶
　爵歿錫豐碑親親賢賢典甚重也爾薩哈璘貝勒負姿¶
　忠亮中外所推膚功屢建甲胄躬擐努力行間職司邦¶
<pb:KR2k0040_WYG_005-21b>¶
　禮盡心典則益著寅清洵百代所當瞻仰者也擬封多¶
　羅郡王忽然長逝¶
太宗文皇帝睠爾勲勞追封為和碩頴親王以示隆眷於¶
　康熈二年特賜䘏典敕建豐碑朕今追念爾前勲加諡¶
　曰毅重勒貞珉用傳不朽以示敦睦懿親之意云爾¶
　　　開國佐運勲臣武勲王揚古利直義公費英東𢎞¶
　　　　毅公額亦都碑(康熙三十九年/)¶
　朕惟國家創建丕基開無疆之景運既篤生¶
<pb:KR2k0040_WYG_005-22a>¶
神聖英武之君以剪除亂逆啓闢疆宇勘定諸邦一統之¶
　盛肇於東土其時則有一徳一心之佐殫忠戮力經營¶
　四方以翊鴻猷而成大業盖天實挺生異才鍾山嶽之¶
　靈挾風霆之氣真誠不貳勇毅無倫名髙百戰之勲位超¶
　五等之爵垂聲竹帛配食¶
廟庭以與國家共承休祉子孫世衍其澤是豈偶然者哉¶
　當我¶
列祖之隆興也一時人材蔚起猛士如雲戰將如雨以藝¶
<pb:KR2k0040_WYG_005-22b>¶
　勇稱以功名顯者不可勝數而功冠諸臣為一代元勲¶
　則有開國佐運忠勇王揚古利直義公費英東𢎞毅公¶
　額亦都尤為傑出焉朕嘗恭覽¶
列祖實録考三臣行事折衝行間則戰以勝攻必克平居¶
　則矢忠直贊謀畫豐功偉績至今焜燿簡編未嘗不𬗟¶
　想英風興懐往蹟昔人創造艱難枕戈擐甲櫛風沭雨¶
　之勞恒流連徃復不能去於懐也嵗在戊寅朕巡行舊¶
　京展祀¶
<pb:KR2k0040_WYG_005-23a>¶
陵寢追維¶
祖宗功徳隆盛并及當時佐命之臣邱隴所在皆遣官致¶
　祭而於三臣之墓特親至奠醊以示優崇仍復専官祭¶
　享葢功在社稷以死勤王古人原有明禋之典朕篤勲¶
　庸用申異數併為文勒諸貞石以昭示於無窮焉¶
<pb:KR2k0040_WYG_005-24a>¶
　　祭文¶
　　　祭遼太祖文(康熈二十一年/)¶
　自古帝王受¶
天顯命繼道統而新治統聖賢代起先後一揆成功盛徳¶
　炳如日星朕誕膺¶
眷祐臨制萬方掃滅兇殘廓清區宇告功古后殷禮肇稱¶
　敬遣専官代將牲帛爰修禋祀之誠用展景行之志仰¶
　企明靈尚其鑒享¶
<pb:KR2k0040_WYG_005-24b>¶
　　　祭長白山文(康熈三十五年/)¶
　維¶
　神天作鍾祥地靈啓運肇基王迹誕錫鴻休朕勤恤民¶
　依永期殷阜邇年以來郡縣水旱間告年穀歉登蚤夜¶
　孜孜深切軫念用是専官秩祀為民祈福冀雨暘之時¶
　若庻稼穡之屢豐惟¶
　神鑒焉¶
　　　祭告北鎮醫巫閭山文(康熈四十二年/)¶
<pb:KR2k0040_WYG_005-25a>¶
　維¶
　神功障遼陽勢連渤海靈威丕赫作鎮北方朕祗承¶
休命統馭寰區夙夜勤勞殫思上理歴兹四十餘載今者¶
　適届五旬海宇昇平民生樂業見輿情之愛戴沛下土¶
　之恩膏特遣専官䖍申秩祀尚慿靈貺益錫蕃禧佑我¶
　國家共登仁夀¶
　神其鑒焉¶
<pb:KR2k0040_WYG_005-26a>¶
　　記¶
御製創興盛京海運記(康熈三十六年/)¶
　傳曰補乏薦饑道也朕孜孜圖治冀臻上理一夫不獲¶
　若納諸隍是以平時謹財用廣委積一遇凶荒則蠲租¶
　已責之外開廩發賑設糜平糶靡政弗舉惟是東北地¶
　勢曠莽陸輓維艱遼左暨朔漠諸郡尤屬險逺計惟航¶
　海轉粟事半功倍規畫於中者非一日矣癸酉冬盛京¶
　榖不登民艱於食乃發山東濱海郡縣常平倉米二萬¶
<pb:KR2k0040_WYG_005-26b>¶
　石由登州運至三坌河海運之役自兹始明年二月親¶
　幸天津訪海道自大沽口達三坌較便三月命部員董¶
　厥事截留山東漕米二萬石用商船三十連檣出津門¶
　海若効順三晝夜即抵三坌因建倉遼陽開化城諸處¶
　儲峙之又分舟運至盛京米價頓减饑困以蘇朕念盛¶
　京根本重地積貯多則民食永足乃於丙子春復截留¶
　山東漕米五萬石運至三坌河如故其秋諭截留次年¶
　漕米六萬石遣部臣偕督撫造新船二十加運二萬石¶
<pb:KR2k0040_WYG_005-27a>¶
　既又諭増造船十來嵗可運至十二萬石猶慮運船少¶
　也明年春諭福建將軍督撫勸導商船泛海貿易至則¶
　給以運直所齎貨物止徴正税一時商賈靡不踴躍趨¶
　事海舶大集於是截留河南山東漕米共二十萬石用¶
　天津浙閩船前後轉運以達盛京共數十萬有竒適烏¶
　拉告饑遂以所運粟分輸伊屯河士卒數萬咸頼生全¶
　而是時大兵方進剿逆冦噶爾丹需糧孔亟用以頒給¶
　軍需不匱其年冬盛京¶
<pb:KR2k0040_WYG_005-27b>¶
陵寢各屬兵民及科爾沁諸屬國窮户人等咸以疾苦聞¶
　復發盛京存貯米賑之其所濟之逺如此因命來嵗仍¶
　自大沽故道用天津船運山東河南漕米六萬石以備¶
　軍民之需而商船至是亦弗用矣是役也輓數十萬之¶
　粟經數千里之遥㠶檣一集倉庾俱滿無踰闗度嶺之¶
　勞絶車載牛牽之苦波委水輸禾囷自轉賑陪京而人¶
　民胥樂給軍需而庚癸不呼内以撫綏藩部外以摧滅¶
　强冦皆由肇舉海運一法斷自朕衷屢試而效故自侯¶
<pb:KR2k0040_WYG_005-28a>¶
甸以至要荒均受其賜夫舉一事而有濟於一方者古¶
人尚不敢忘况若兹之費省利大功神惠博使不載其¶
始末垂示簡册將良法美意久而漸失後何所考用是¶
援筆而紀其實云¶
<pb:KR2k0040_WYG_005-29a>¶
　　詩¶
聖祖仁皇帝東巡古今體詩(康熈二十一年/)¶
　　　東巡二首(并序/)¶
　八年征剿喜見承平𬗟想¶
祖宗功徳禮宜躬謁¶
陵廟以告成功爰於二年十五日命駕東巡是日天氣晴¶
　和微風動斾從者溢路觀者夾途顧瞻逺邇莫不歡躍¶
　賦詩二首¶
<pb:KR2k0040_WYG_005-29b>¶
　昆池不習戰寰宇已銷兵鴻業承匪易膚功久乃成威¶
　靈昭¶
祖徳展謁慰羣情迢遞闗山路寧辭千里行¶
　　　其二¶
　順動因時豫東風引翠旗鳴鸞萬騎出執事百僚隨日¶
　暖草初茁烟輕栁未絲春風無限好應有上¶
陵詩¶
　　　山海闗(并序/)¶
<pb:KR2k0040_WYG_005-30a>¶
連山據海地固金湯明時倚為險要設重鎮以守之我¶
朝定鼎燕京垂四十年闗門不閉既非設險還慚恃徳¶
偶賦數言聊以紀事¶
重闗稱第一扼險倚雄邉地勢長城接天空滄海連戍¶
歌終嵗苦揷羽不時傳作鎮隆三輔征輸困百年笳寒¶
龍塞月甲冷雉樓烟厯數歸王極綱維秉化權漫勞嚴¶
鎻鑰空自結山川在徳誠非易臨風更慨然¶
　　䝉恬所築長城¶
<pb:KR2k0040_WYG_005-30b>¶
萬里經營到海涯紛紛調發逐浮誇當時用盡生民力¶
天下何曽屬爾家¶
　　姜女祠¶
朝朝海上望夫還留得荒祠半仞山多少征人埋白骨¶
獨將大節説紅顔¶
　　曉過寧逺¶
孤城臨巨野舊烈憶西征破壘荆榛滿村雞向曉鳴¶
　　行殿夜覽奏章¶
<pb:KR2k0040_WYG_005-31a>¶
　飛遞傳來奏牘多旌門莫問夜如何銀燈毳幙春寒重¶
　恐是隂陽尚失和¶
　　　吕翁山是¶
聖祖太宗文皇帝擒洪承疇處¶
　旌旗直捲陣雲沉濠塹遺踪尚可尋十萬健兒皆解甲¶
　一時大帥此成擒民情効順當年事王業艱難¶
聖祖心遂使闗西如破竹至今戰氣晝隂森¶
　　　松山¶
<pb:KR2k0040_WYG_005-31b>¶
　鳴笳伐鼓速兵機百勝謀成夜合圍月黒風髙神鬼泣¶
　金戈白馬識天威¶
　　　杏山晚眺¶
　野日荒荒蔓草平孤村雞犬寂無聲山中獵罷殘陽晩¶
　時見髙原夜燒明¶
　　　憇小凌河¶
　河水流不息晝夜去涓涓昔為争戰地今是豫遊年駐¶
　馬孤岑外移舟古岸前殘陽下新栁約畧見春妍¶
<pb:KR2k0040_WYG_005-32a>¶
　　錦州道上¶
野徑臨官驛炊烟出杳㝠地連榆塞紫山列錦屏青城¶
郭知何處旌旄只暫停版圖歸大業堠火罷林坰¶
　　駐蹕大凌河¶
歸騎雲屯向晚過昇平笳吹動鐃謌光摇幕火繁星燦¶
影暗旗風野霧多兵氣已消沙右所軍聲猶壯大凌河¶
豐京老將還能説曾記前途自倒戈¶
　　途次逢寒食¶
<pb:KR2k0040_WYG_005-32b>¶
何處來春風淡蕩開晴旭不見杏花紅纔逢桞梢緑¶
　　十三山¶
迤邐峯連大道間憑空青削十三山敵樓人散堠臺廢¶
終日茸茸草色閒¶
　　過廣寧望醫巫閭山¶
名山揷霄漢朶朶青芙蓉連亘數十里隠見千百重迢¶
遥不可及黛色堆竒峯窈窕復岝㟧鬱鬱多蒼松中有¶
桃花洞杳靄常雲封萬古鎮幽州秩祀同岱宗盼望生¶
<pb:KR2k0040_WYG_005-33a>¶
　引領瞻顧停六龍何時一登覽盪滌疏心胸¶
　　　渡句驪河¶
　野岸春蕪發青葱一色齊皇輿連近逺地軸别東西日¶
　送霓旌影風催駿馬蹄山河綿帯礪回首重低迷¶
　　　過永安橋口占¶
　夾路飛塵宿雨消十年曾此駐龍鑣春風城闕知非逺¶
　幾處輕寒變桞條¶
　　　盛京遣使請¶
<pb:KR2k0040_WYG_005-33b>¶
太皇太后¶
皇太后起居夜書奏䟽畢偶成¶
　雲山遥隔萬安宫定省心懸午夜中孺慕經時書不盡¶
　微誠憑仗與東風¶
　　　三月初六日告祭¶
福陵恭述十韻¶
　瑞靄鍾靈闕晴烟繞閟宫萬山皆拱北百水盡洄東夭¶
　矯盤峯秀紆迴磴道通俯㸔環衆象遥睇極髙崇松栢¶
<pb:KR2k0040_WYG_005-34a>¶
　丸丸直岡巒靣靣同恢𢎞思¶
祖烈建樹本神功戰術無前畧謨謀啟後衷揮蛇曾握劍¶
　定鼎有遺弓展禮威儀整申誠爼豆豐車書叨繼統藐¶
　爾媿微躬¶
　　　初八日告祭¶
昭陵恭述十二韻¶
　盛徳兼三代威名定四方文謨真顯赫武烈實飛揚包¶
　并收羣國虛謙集衆長網羅來俊彦締造闢洪荒卜世¶
<pb:KR2k0040_WYG_005-34b>¶
　周垂厯開基漢啟疆靈山佳氣逈¶
寢廟瑞雲張曠逺臨平陸幽深逼上蒼汗嘗趨石馬歌欲¶
　奏芝房洱海銷兵戰炎陬絶叛狂功成昭黙佑告祀肅¶
　誠將微念通層構含情望兩廂千官遵大典進退盡鏘¶
　鏘¶
　　　盛京舊宫¶
　雙懸鳯闕隠金鋪想見龍飛握瑞符殿列丹霄崇大政¶
　宫開紫極接神區君臣際㑹風雲日版籍留存山海圖¶
<pb:KR2k0040_WYG_005-35a>¶
　堂構有懐追往事土階儉樸示規模¶
　　　告祀禮成宴諸臣於舊宫¶
　閶闔門開玉座春金支徧揷綺筵新鏗鏘劍珮千官集¶
　曼衍魚龍百戲陳功定舞干歌靖亂恩留過沛樂同民¶
　大風猛士何煩憶仗下班聨絳灌臣¶
　　　三月十一日雪中詣¶
永陵告祭¶
　峯巒疊疊水層層王氣氤氲䕶¶
<pb:KR2k0040_WYG_005-35b>¶
永陵蟠伏諸山成虎踞飛鶱衆壑佐龍騰雲封草木橋園¶
　古雪擁松楸輦路升一自遷岐基盛業深思遺緒愧難¶
　承¶
　　　薩爾滸(并序/)¶
太祖高皇帝嘗駐師於此以五百人破明四路兵數十萬¶
　衆殱杜松於鐵背山遂有遼東實¶
帝業之所由基也¶
　城成龍躍聳重霄黄鉞麾時早定遼鐵背山(一名斡/琿鄂謨)前¶
<pb:KR2k0040_WYG_005-36a>¶
酣戰罷横行萬里迅飛颷¶
　　春蒐¶
講武乘時令戈殳訓甲兵雲梢催後騎天罼引前旌華¶
甸軍容整新林羽衛行岐陽嚴示禮莫使廢春耕¶
　　栁條邊望月¶
雨過高天霽晚虹闗山迢遞月明中春風寂寂吹楊栁¶
摇曵寒光度逺空¶
　　望祀長白山¶
<pb:KR2k0040_WYG_005-36b>¶
名山鍾靈秀二水發真源翠靄籠天窟紅雲擁地根千¶
秋佳兆啟一代典儀尊翹首瞻晴昊岧嶤逼帝閽¶
　　松花江放船歌¶
松花江江水清夜來雨過春濤生浪水叠錦繡縠明綵¶
帆晝鷁隨風輕簫韶小奏中流鳴蒼巖翠壁兩岸横浮¶
雲耀日何晶晶乘流直下蛟龍驚連檣接艦屯江城貔¶
貅健甲皆鋭精旌旄映水翻朱纓我來問俗非觀兵松¶
花江江水清浩浩瀚瀚衝波行雲霞萬里開澄泓¶
<pb:KR2k0040_WYG_005-37a>¶
　　江中雨望¶
烟雨連江勢最竒漫天霧黑影迷離掀翻波浪三千尺¶
疑是蛟龍出沒時¶
　　輕葉赫廢城¶
㫁壘生新草空城尚野花翠華今日幸谷口動鳴笳¶
　　鐵嶺¶
雨餘塞草自緑日出山花更紅轍迹神州近逺驥鳴廣¶
陌西東¶
<pb:KR2k0040_WYG_005-37b>¶
　　雜詠¶
古戍行來日落孤村坐對月明漠漠龍沙千里桓桓虎¶
衛三更¶
　　巡幸遼陽¶
肅將軒駕向遼陽暖日晴薫百草芳照野山川皆動色¶
掀天旌斾自生光林間蒼蘚侵人徑城上新花綴女墻¶
欲問襄平舊郛郭千年華表鶴飛翔¶
　　駐蹕遼陽夜深對月用唐太宗遼城望月詩原韻¶
<pb:KR2k0040_WYG_005-38a>¶
夜氣澄炎景清光度海碣流雲漸稀朗繁星粲如綴蟾¶
殿魄初明氷輪影未缺懐古聴行漏素心良藴結曠然¶
望九霄妖氛盡殄滅¶
　　廣祐寺¶
禪宫多嵗月瑞塔積風烟翡翠苔碑暗珠璣寳相傳馴¶
簷來紫鴿湧地出青蓮微雨輕埃洗兹晨興獨偏(寺創/於唐)¶
(特中有自/來佛像)¶
　　入千山¶
<pb:KR2k0040_WYG_005-38b>¶
曉入千山路烟光織翠蘿﨑&KR0706;縁石磴宛轉厯巖阿樹¶
杪朱旗出藤隂玊勒過物華看亦好景色愛清和¶
　　祖樾寺¶
青山横古寺羽斾陟層巔地僻茅堂小橋危石徑穿夏¶
條含嫩葉春色發餘妍寂寞空林午時聞鐘磬傳¶
　　龍泉寺¶
狹徑纔容騎香臺欲起龍懸崖千仞落㫁碣百年封泉¶
細通幽壑庭深暗古松臨髙一騁望積翠靄重重¶
<pb:KR2k0040_WYG_005-39a>¶
聖祖仁皇帝東巡古今體詩(康熈三十七年/)¶
　　　入烏拉境¶
　蒼山岌業路綿延野燒荒原起夕烟幾㸃寒鴉宿枯樹¶
　半灣流水傍行㫋¶
　　　松花江網魚最多頒賜從臣¶
　松花江水深千尺捩柁移舟網親擲溜洄水急浪花翻¶
　一手提綱任所適湏臾收處激頽波兩岸奔趨人絡繹¶
　小魚沉網大魚躍紫鬛銀鱗萬千百更有巨尾壓船頭¶
<pb:KR2k0040_WYG_005-39b>¶
　載以牛車輪欲折水寒氷結味益佳逺笑江南誇魴鯽¶
　徧令頒賜扈從臣幕下傳薪遞烹炙天下才俊散四方¶
　網羅咸使登巖廊爾等觸物思比託捕魚勿謂情之常¶
　　　泛松花江¶
　源分長白波流迅支合烏江水勢雄木落霜空天氣肅¶
　旌旄過處映飛虹¶
　　　閲窩集(并序/)¶
　古松林數十里䕃翳無際非亭午夜分不見日月¶
<pb:KR2k0040_WYG_005-40a>¶
　松林黯黯數十里罕境偏為麋鹿遊雨雪飄蕭難到地¶
　啼烏野草自春秋¶
　　　駐蹕烏拉之船厰憶壬戍春夏巡行此地每五日¶
　　　　一奏請¶
聖祖母太皇太后安今不可得矣書志慨慕¶
　曾問¶
慈寧草奏箋夜張銀燭大江邉重來往事俄追憶轉眼光¶
　隂十七年¶
<pb:KR2k0040_WYG_005-40b>¶
　　　烏拉山□間古木灌莽澤潦徧野即黄龍府之地¶
　　　　也今人未暇詳考賦詩二首¶
　層岡翳薈亂高低駿馬迎風不住嘶磧裏草深行潦濶¶
　遲回應惜錦障泥¶
　　　其二¶
　路轉山環雜古柯覆茅苫舍傍坡陀疆隅湮沒遼金界¶
　虎穴鷹巢處處多¶
　　　行圍所經輝發葉赫哈達諸地皆我¶
<pb:KR2k0040_WYG_005-41a>¶
祖宗之所開并遺跡存焉賦詩二首¶
　鐵馬金戈百戰時戎衣辛苦首開基榻邉鼾睡聲先定¶
　始布中原一着棋¶
　　　其二¶
　垣墉遺跡尚山坳畧地平城闢土茅盪滌塵沙真不易¶
　仰思遺烈駐雲旓¶
　　　興京¶
　靄靄興王地風雲莫可攀瀠洄千曲水盤疊百重山瞻¶
<pb:KR2k0040_WYG_005-41b>¶
　拜¶
陵園肅凝思大業艱蘢葱松栢茂瑞鳥滿林間¶
　　　駐蹕奉天府¶
　四海為家日鳴鑾過舊京新豐安可並若水事堪并城¶
　市風猶古絃歌化漸行巍巍城闕在往嵗幾經營¶
　　　渡遼河¶
　雪霽寒光已合氷雁行飛處曉天澄初冬欲盡歸程疾¶
　回首烟光望¶
<pb:KR2k0040_WYG_005-42a>¶
二陵¶
　　　廣寜道中¶
　漠漠寒雲色戍樓終日閒饑烏號曉月路出十三山¶
　　　所過松山杏山大凌河皆¶
聖祖用武之地有述¶
　松杏山頭野草黄朔風凄𦂳下前岡雲屯虎旅新行在¶
　地著龍興古戰塲壁壘㝷來餘氣色田疇耕處拾刀鎗恢¶
　𢎞¶
<pb:KR2k0040_WYG_005-42b>¶
聖緒存遺跡東海洋洋¶
祖徳長¶
　　　賜寜古塔將軍巴海(并序/)¶
　鎮守寧古塔等處將軍巴海豊沛舊臣疆塲重寄宣威¶
　布徳招徠逺人朕甚嘉焉爰賜篇章以旌乃績¶
　夙簡威名將畧雄高牙坐鎮海雲東旌麾到處銷兵氣¶
　壁壘開時壯武功盡使版圖歸化日逺教邉徼被皇風¶
　酬勲世錫丹書重勉爾長思報國忠¶
<pb:KR2k0040_WYG_005-43a>¶
　¶
　¶
　¶
　¶
　¶
　¶
　¶
　¶
<pb:KR2k0040_WYG_005-43b>¶
　¶
　¶
　¶
　¶
　¶
　¶
　¶
欽定盛京通志卷五¶
