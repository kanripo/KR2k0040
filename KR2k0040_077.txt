# -*- mode: mandoku-view; -*-
#+TITLE: 欽定盛京通志
#+DATE: 2015-08-24 22:40:41.722128
#+PROPERTY: ID KR2k0040
#+PROPERTY: BASEEDITION WYG    
#+PROPERTY: JUAN 卷七十七
<pb:KR2k0040_WYG_077-1a>¶
欽定四庫全書¶
欽定盛京通志卷七十七¶
　國朝人物(十三/)¶
　　鑲黄旗漢軍¶
　　正黄旗漢軍¶
<pb:KR2k0040_WYG_077-2a>¶
　欽定四庫全書¶
　欽定盛京通志卷七十七¶
　　國朝人物(十三/)¶
　　　鑲黄旗漢軍¶
　　　范文程𨽻鑲黄旗漢軍少頴敏沉毅讀書通大義¶
　　　初居瀋陽為明諸生天命三年來歸¶
太祖厚遇之日見親信恭帷幄天聪三年從¶
太祖征明入大安口下遵化進薄燕京明年還軍克永平灤¶
<pb:KR2k0040_WYG_077-2b>¶
　　　州諸城文程在軍中時預宻畫五年攻圍大&KR1272;河¶
　　　城諭降明將祖大夀七年援明將孔有徳來歸是¶
　　　時初設都統廷議首推文程¶
太宗曰朕特一軍職耳朕方資文程為心膂其别議之尋¶
　　　以文程為秘書院大學士¶
詔諭皆出其手文程每陳進取之策¶
太宗轍稱善入對必漏下數十刻始出或未及食息復奉¶
召率以為常順治元年流賊李自成䧟燕京明亡其將吳¶
<pb:KR2k0040_WYG_077-3a>¶
　　　三桂來乞師討賊文程力賛進兵且言自古未有¶
　　　嗜殺而得天下者國家誠欲統一區夏非乂安百¶
　　　姓不可傳檄示軍民悉令安堵如故大軍所至人¶
　　　心帖然迨入燕京凡建立規模多所裁定訂冊籍¶
　　　舉佚遺除明季重賦事無巨細應機立辦中原既¶
　　　定請申行鄉㑹試以致人材請興屯田以佐國用¶
　　　發保甲以杜亂萌事多施行文程嘗言天下治安¶
　　　惟在得人欲得人惟在惜才庶官中有一𤯝不掩¶
<pb:KR2k0040_WYG_077-3b>¶
　　　者為湔除㧞擢之人益感激効用故所奏舉莫不¶
　　　稱職先後以功晉爵至一等子¶
賜號巴克什厯議政大臣充¶
太宗實録縂裁官加少保兼太子太保因病乞休特加太¶
　　　傅兼太子太保聴解任調攝¶
賜以藥餌圖其像藏之内府康熈五年卒¶
聖祖再遣大臣致奠立碑墓道諡曰文肅五十二年¶
御書元輔髙風四字顔其祠¶
<pb:KR2k0040_WYG_077-4a>¶
　　　佟圖賚一名盛年𨽻鑲黄旗漢軍先世居開原遷¶
　　　於撫順我¶
太祖克撫順其父養正挈族來歸以征遼陽功授三等輕¶
　　　車都尉世職尋駐鎮江城城守中軍陳良䇿叛降¶
　　　明將毛文龍養正被害長子豐年亦從死圖賚以¶
　　　次子襲世職天聰五年從圍大凌河破監軍恭政¶
　　　張春援兵以功晉二等輕車都尉崇徳三年授兵¶
　　　部右叅政五年從圍錦州復白官兒屯䑓六年復¶
<pb:KR2k0040_WYG_077-4b>¶
　　　從圍錦州取金塔口三臺七年攻松山城明將以¶
　　　騎兵奪我巨礟擊敗之又敗其歩卒於山口分兵¶
　　　克塔山杏山諸䑓乘勝下其二城論功晉一等輕¶
　　　車都尉擢都統八年從取前屯衛中後所二城加¶
　　　一雲騎尉順治元年偕都統巴哈納石廷柱招降¶
　　　山東四府七州三十二縣移師太原招降九府二¶
　　　十七州一百四十一縣二年從豫親王多鐸平定¶
　　　河南進征江南㧞揚州敗明舟師於揚子江遂從¶
<pb:KR2k0040_WYG_077-5a>¶
　　　貝勒博洛下浙江攻克嘉興進爵二等男五年授¶
　　　定南將軍與都統劉之源討明桂王朱由榔於湖¶
　　　南時由榔將馬進忠等分據衡湘辰永乗勝䧟寳¶
　　　慶圖賚擊之復其城六年鄭親王濟爾哈朗以大¶
　　　軍至圖賚别將兵趋衡州所向皆㨗陣斬偽總兵¶
　　　陶養用破偽伯胡一清七營于城南連破之望公¶
　　　嶺山塔口一清竄全州又破其六營既下州城還¶
　　　師駐衡州遣將敗敵于石皷洞斬其將二人八年¶
<pb:KR2k0040_WYG_077-5b>¶
　　　凱旋得¶
恩賞尋授禮部侍郎復調都統晋爵至三等子予世襲十¶
　　　三年引疾乞休加太子太保致仕十五年卒¶
賜祭塟贈少保兼太子太保諡勤襄康熈十六年¶
聖祖追尊¶
孝康皇太后推¶
恩所生¶
特贈圖賚一等公以其子國網襲改𨽻滿洲雍正元年¶
<pb:KR2k0040_WYG_077-6a>¶
　　　追封養正一等公諡曰忠烈祀昭忠祠與圖賚並¶
　　　加贈太師明年¶
勅建專祠以祀圖賚¶
賜額曰功宗元祀¶
　　　郎廷佐𨽻鑲黄旗漢軍先世居廣寕父熙載為明¶
　　　諸生天命七年征廣寕熙載率遼河西四堡兵民¶
　　　來歸授偹禦尋予三等輕車都尉世職廷佐其次¶
　　　子也崇徳中以官學生授内院筆帖式順治二年¶
<pb:KR2k0040_WYG_077-6b>¶
　　　官國史院侍讀三年從肅親王豪格平四川六年¶
　　　從英親王阿濟格平大同誅叛鎮姜瓖是年遷秘¶
　　　書院學士十一年擢江西巡撫江西自明末洊遭¶
　　　兵亂逋賦鉅萬廷佐再疏請蠲緩以蘇民困土賊¶
　　　洪國柱繆我章等剽掠饒州廣信間遣將勦平之¶
　　　十二年擢江南江西總督校閲江南賦籍積逋至¶
　　　四十餘萬曰此非盡民困不能輸也必有官吏侵¶
　　　蝕之而詭稱民逋者民困可矜官吏之弊不可不¶
<pb:KR2k0040_WYG_077-7a>¶
　　革覆覈之果盡得侵蝕狀而其弊相沿已乆有司¶
　　每視其所急以新舊賦互相抵餙愈紏紛不可釐¶
　　治又令甲夲任徴賦未完者皆予降調去官屢更¶
　　代吏益因以為奸以故逋賦日積廷佐乃籍之為¶
　　三曰官侵曰吏蝕曰民逋專責右布政使分别督¶
　　催而以新賦責左布政使鈞稽其収納俾不得相¶
　　抵餙並疏請征賦未完應降調者令戴罪㽞任催¶
　　徴以課實效於是宿弊頓為之革江南故無備用¶
<pb:KR2k0040_WYG_077-7b>¶
　　船大軍經行皆取估舶以濟商賈頗觀望不前廷¶
　　佐請視江西發帑造船備用江南之有備用船自¶
　　廷佐始也十六年廵閱江海以海賊鄭成功方冦¶
　　浙江沿海郡邑一揚帆即達江南而江南汎兵单¶
　　弱水師未習舟楫未具請撥隣省勁兵以重海防¶
　　部議以隣省無可撥者寢其事不行已而成功竟¶
　　䧟鎮江襲𤓰洲犯江寕江寕兵少不足禦㑹副都¶
　　統噶楚哈等自貴州旋師沿江而下廷佐與駐防¶
<pb:KR2k0040_WYG_077-8a>¶
　　　總管喀喀穆邀入城共擊賊挫其前鋒獲舟二十¶
　　　餘偽印二成功旋率衆大至屯于岳廟山連營八¶
　　　十有三艨艟蔽江廷佐等登陴固守及所檄援兵¶
　　　俱集遂與諸將定議以騎兵繞山後攻其背以歩¶
　　　卒開神䇿門攻其前以舟師斷其歸路而令副將¶
　　　梁化鳯夜穴儀鳯門出銜枚襲偽總統余新營新¶
　　　就執成功已氣奪比旦前後兵並起夾擊陣擒偽¶
　　　提督甘輝偽總兵張禄郭良玉縱火焚賊艘五百¶
<pb:KR2k0040_WYG_077-8b>¶
　　　餘成功遁入海㨗¶
聞下¶
詔深褒奨之¶
聖祖即位分設江南江西總督二以廷佐専督江南康熙¶
　　　四年仍兼督江西七年以疾觧任十三年逆藩耿¶
　　　精忠據福建叛¶
特遣廷佐為福建縂督廷佐受¶
命發憤矢志殱賊上言臣孫娶于耿氏臣與精忠有連然¶
<pb:KR2k0040_WYG_077-9a>¶
　　　臣誓不與賊俱生願力疾前驅縳精忠歸献闕下¶
聖祖嘉之¶
賜鞍焉甲胄以寵其行廷佐至浙江賊已盡䧟福建不得¶
　　　進乃從康親王傑書駐金華以禦賊十五年卒於¶
　　　軍¶
賜祭𦵏如典禮祀江西名宦祠¶
　　　丁文盛廣寜人初為明諸生天命六年來歸𨽻鑲¶
　　　黄旗漢軍崇徳三年任兵部啓心郎順治元年授¶
<pb:KR2k0040_WYG_077-9b>¶
　　　登萊兵偹道二年擢山東廵撫濰縣賊張廣犯萊¶
　　　州遣將擊敗之於三埠又敗之紅山廣奔平度追¶
　　　及於徐里疃射殪之賊平文盛莅東省凡三年當¶
　　　兵燹後村落多墟乃専事安輯請蠲牙税雜税請¶
　　　肅郵政以莭存經費市馬不得派累閭閻請清理¶
　　　刑獄請核臨清東昌平山諸衛兵虗額請裁虗額¶
　　　以重軍實皆下所司議行於是明季弊政釐革殆¶
　　　盡㑹荏平髙唐禹城武城新城諸邑為土賊所擾¶
<pb:KR2k0040_WYG_077-10a>¶
　　　文盛請發禁旅勦之給事中林起龍御史金元楨¶
　　　交章責文盛不能弭賊部議當革職¶
世祖特寛之降授河南按察使六年遷福建布政使七年¶
　　　卒於官¶
　　　劉之源𨽻鑲黄旗漢軍天聰中官叅領崇徳中擢¶
　　　都統從圍錦州毁松山臺堡下塔山杏山二城攻¶
　　　拔中後所前屯衛屢以功晋一等輕車都尉世職¶
　　　順治元年大軍定燕京偕都統李國翰勦平畿南¶
<pb:KR2k0040_WYG_077-10b>¶
　　　餘賊尋偕都統葉臣勦偽伯陳永福於太原克其¶
　　　城别將兵徇汾州平陽斬賊四千餘山西悉平二¶
　　　年從順承郡王勒克徳渾勦賊湖廣殱其黨於應¶
　　　山偽縂兵馬進忠降復叛偕都統金礪敗之武昌¶
　　　奪其艘六十餘復追敗之湖泊進忠屡敗衂與賊¶
　　　渠袁宗第等先後降於明大學士何騰蛟並授偽¶
　　　縂兵官分據湖廣諸郡邑五年以之源為定南將¶
　　　軍從鄭親王濟爾哈朗征之六年進攻湘潭騰蛟¶
<pb:KR2k0040_WYG_077-11a>¶
　　　勒兵三隊出戰擊之潰克其城生擒騰蛟乗夜進¶
　　　勦進忠平明薄其營拔之遂克寳慶連破其南山¶
　　　坡九營陣斬縂兵馬有志胡進玉等進忠僅以身¶
　　　免乗勝擊宗第於洪江敗偽縂兵王強于便水驛¶
　　　斬偽副將三人計級七百有竒前後叙功並遇¶
恩詔晋世職至一等男兼一雲騎尉八年偕都統金礪駐¶
　　　防杭州時偽大學士張肯堂偽侯阮進張名振等¶
　　　擁明魯王朱以海踞舟山之源與縂督陳錦縂兵¶
<pb:KR2k0040_WYG_077-11b>¶
　　　田雄㑹師由寕波出定海闗進列戰艦以拒敗之¶
　　　横水洋生擒進楊帆抵舟山薄螺頭門肯堂集城¶
　　　中兵六千堅守十餘日我兵以雲梯破其城肯堂¶
　　　及偽尚書李向中吴鍾峦偽侍郎朱永佑將軍劉¶
　　　世鄖左都督張名楊等皆死之名振擁魯王遁三¶
　　　盤島轉走沙埕之源遣縂兵馬進寳等追敗之名¶
　　　振遂航海去乃與陳錦金礪奏設水陸兵三千分¶
　　　中左右三營駐守舟山以副將領之屹然為懸海¶
<pb:KR2k0040_WYG_077-12a>¶
　　　重鎮叙功晋三等子世襲罔替十六年授鎮海大¶
　　　將軍移駐鎮江既至以閩賊鄭成功方縱掠江海¶
　　　間而京口為東南輓輸孔道巡哨之法不具非所¶
　　　以重江防乃請練水師修戰艦飭火器募舵工慎¶
　　　分廵嚴㑹哨百廢具舉賊乃不敢犯明年獲成功¶
　　　所遣諜者乃得蘓松提督馬逢知與成功交通狀¶
　　　入告逢知伏誅康熙三年上疏請老¶
召還京仍任都統四年復乞休加太子太保致任八年内¶
<pb:KR2k0040_WYG_077-12b>¶
　　　大臣鰲拜獲罪之源父子坐黨附當斬¶
聖祖特原之之源尋卒二十年追復其官並¶
予三等子爵子光襲¶
　　　胡有陞錦州人隸鑲黄旗漢軍崇徳四年圍錦州¶
　　　有陞持道人崔應時書來約偕五十人以城降明¶
　　　將覺之盡害其衆因授有陞三等副都統八年從¶
　　　征明敗明兵於渾河又從克前屯衛中後所順治¶
　　　元年論功擢二等副都統五年以縂兵出守南贑¶
<pb:KR2k0040_WYG_077-13a>¶
　　值逆鎮金聲桓叛同偽建武侯王徳仁來攻贑州¶
　　有陞與廵撫劉武元竭力拒守閱五月糧盡士疲¶
　　有陞拊循有素人無叛志尋王師大集急攻南昌¶
　　聲桓北走有陞率諸將追擊大敗之是年九月廣¶
　　東叛賊李成棟犯贑有陞復大破之累加至一等¶
　　進秩太子太保康熙六年致仕贑人思其徳崇祀¶
　　名宦¶
　　趙廷臣鉄嶺人𨽻鑲黄旗漢軍明季居山海闗性¶
<pb:KR2k0040_WYG_077-13b>¶
　　至孝父歿三年獨居不入内室舉明經順治二年¶
　　知江南之山陽縣時屡經兵火民多流散廷臣均¶
　　徭緩賦民以安集丁亥嵗饑廷臣損金糴粟計口¶
　　賑之老弱者復按季周給多所全活土賊劉二虎¶
　　與鄖㓂王二虎攻山陽廷臣晝夜固守城頼以全¶
　　其餘竊彂山㓂諭以大義多受撫乂嘗率騎偵賊¶
　　為所傷扶創歸益嚴守禦曰吾為國守於身何有¶
　　山賊王希榮乆據鎮安執掠縣令拘寨下臺司檄¶
<pb:KR2k0040_WYG_077-14a>¶
　　　廷臣往撫即单騎至賊營宣布威徳諭以禍福希¶
　　　營遂降廷臣因攜前令歸臺司咸器重之尋陞江¶
　　　寕同知民間有趙佛之稱十年大學士洪承疇經¶
　　　畧湖廣薦廷臣清幹素著十一年授湖南巡道兵¶
　　　民皆喜曰是趙佛來矣時軍需旁午廷臣辦治有¶
　　　方事濟而民不擾遇刑獄加意平反㕔事但聞脱¶
　　　械聲行路為之感泣尤勵清操嵗時餽献不敢至¶
　　　其門十五年巡撫貴州時¶
<pb:KR2k0040_WYG_077-14b>¶
王師甫定黔下車日廷臣延見父老博採旁咨盡得民疾¶
　　　苦狀凡所條禁洞燭幽隐定賦額興學校禁貪横¶
　　　嚴騷擾種種寔政殘黎如出湯火晋雲貴縂督兵¶
　　　燹荒歉之餘調劑兵民甚有恩惠加兵部尚書太¶
　　　子少保康熙元年調浙閩總督去之日士民擁道¶
　　　攀號者萬人在浙逾年勦撫浙東海洋餘㓂斬賊¶
　　　帥張煌言寕台温諸境遂安賊平恤軍愛民疏請¶
　　　復二十四監鼓鑄泉貨遂通廷臣性不喜繁侈每¶
<pb:KR2k0040_WYG_077-15a>¶
　　　行部不過數騎竟有不知其至者後以勞卒于官¶
賜祭葬謚清献¶
　　　郎永清廣寕人𨽻鑲黄旗漢軍順治六年知山西¶
　　　渾源州時叛鎮姜瓖初平永清招集流亡詳請豁¶
　　　免逋賦萬餘両十年知江西贑州府贑自丙戌城¶
　　　破復連嵗用兵閩廣民多轉徙永清勤招徠嚴約¶
　　　束復業者日衆大軍之討李定國郝尚九也道經¶
　　　贑飼馬以行永清預度城南演武塲為營柵芻糧¶
<pb:KR2k0040_WYG_077-15b>¶
　　　畢備而自往萬安迎大帥陳説郡當新定不宜騷¶
　　　動之故帥感其言下令不許一兵入城瑞金石城¶
　　　被㓂害最甚為民營室廬瘞胔骼歳洊饑發粟往¶
　　　賑贑諸生王曰旦為盗所引不勝刑誣服永清亷¶
　　　其枉出之又雪興國民廖安民之獄在官四年贑¶
　　　人立祠祀之後厯山東按察使湖南布政使湖廣¶
　　　開藩南省自永清始也時干戈初靖永清招來撫¶
　　　育民得安堵永寳諸郡溪流悍急歳漕為艱力請¶
<pb:KR2k0040_WYG_077-16a>¶
　　改折湘衡以南舊食粤鹽灘險道逺商民交病申¶
　　請改食淮鹽至今稱便後擢山東廵撫士民追維¶
　　遺愛建專祠撫臣趙申喬為記長子廷樞任粤東¶
　　臬司有清望次子廷極厯任漕運縂督卒諡温勤¶
　　蕭起元𨽻鑲黄旗漢軍順治元年以貢生從入闗¶
　　承辦軍機事務多著勞績時畿輔初定授直𨽻大¶
　　名守所至撫綏有方尋以僉都御史巡撫浙江一¶
　　意撫戢與民休息杭嘉諸郡縉紳世僕不甘制於¶
<pb:KR2k0040_WYG_077-16b>¶
　　舊主其主有衰落者諸僕借通海謀叛刼制之逼¶
　　令開除出户少不從則控之臺司逮捕其主株連¶
　　甚衆起元亷得其情執干名犯分律置其僕於重¶
　　典人心稱快時八旗駐防兵留鎮者與民雜處日¶
　　乆頗有齟齬起元於城西隅築城以居俾兵民判¶
　　然不相驚擾十一年縁事降調旋卒起元在浙江¶
　　十年功徳甚多士民思之康熙元年請祀浙江名¶
　　宦祠¶
<pb:KR2k0040_WYG_077-17a>¶
　　　靳輔祖籍遼陽𨽻鑲黄旗漢軍順治九年授國史¶
　　　院編修康熙九年屢擢内閣學士授安徽巡撫十¶
　　　三年逆藩吴三桂耿精忠等反分㓂江西輔擒斬¶
　　　歙縣賊宗鑣等加兵部尚書銜十六年授河道總¶
　　　督是時河流横决清口運道皆淤輔受事後斟酌¶
　　　事宜相度形勢興建堤埧廣疏引渠排衆議而不¶
　　　撓竭精勤以自効大挑山清髙寳四州縣運河詳¶
　　　審两淮全局陳經理河工事宜八疏復請開中河¶
<pb:KR2k0040_WYG_077-17b>¶
　　　三百餘里令漕艘由仲家莊牐而上即入中河避¶
　　　一百八十里波濤湍悍之險勞積茂著三十一年¶
　　　卒¶
賜祭葬諡文襄四十六年加贈太子太保予騎都尉世職¶
　　　輔治河十七年經理無不確當既老病劇猶疏陳¶
　　　两河善後之䇿及請豁開河築隄廢田之粮沿淮¶
　　　軍民感誦治績不衰建詞河干著有治河方畧十¶
　　　二卷雍正十二年崇祀賢良祠¶
<pb:KR2k0040_WYG_077-18a>¶
　　傅大受𨽻鑲黄旗漢軍世居遼東崇徳六年聚衆¶
　　於十三站時我師方圍錦州尚未掘壕一卒逃奔¶
　　敵所大受執殺之并來報敵兵將犯駱駝山因遣¶
　　兵往擊盡殱之授佐領世職順治二年從征江南¶
　　攻克揚州又随征浙江湖州賊黄蜚率衆來犯三¶
　　敗之十三年從征舟山敗偽縂制陳六御等之衆¶
　　於海上以功累加世職至一等輕車都尉兼一雲¶
　　騎尉¶
<pb:KR2k0040_WYG_077-18b>¶
　　王繼文奉天人𨽻鑲黄旗漢軍順治元年授𢎞文¶
　　院編修十八年分廵江西饒九南道時遣部員清¶
　　丈蘆州頗作威福繼文日單騎走烈日中隂為調¶
　　劑多所寛减民大感悦康熙十四年任雲南布政¶
　　使賛理粮餉二十年大軍三路討吴三桂歩騎數¶
　　十萬米芻闕供議欲取食民間繼文白廵撫伊闕¶
　　言於都統頼塔及固山貝子章㤗等曰現粮可支¶
　　三日如三日後米芻不繼請正繼文軍法乃急遣¶
<pb:KR2k0040_WYG_077-19a>¶
　　員賚銀分市隣邑未三日米芻飛至後廵撫伊闕¶
　　卒遺疏薦遂撫滇賊平後招徠流民以漸復業尋¶
　　擢雲貴縂督惠政尤多卒贈兵部尚書祀名宦長子¶
　　用霖任粤西臬司以亷明著¶
　　董應魁奉天人𨽻鑲黄旗漢軍初任良鄉令以賢¶
　　能課最厯任湖南寳慶守山東驛鹽道福建按察使¶
　　廣西布政使皆有治行順治十八年廵撫廣東下¶
　　車之日問疾苦懲積弊招携懐來民大安之時粤¶
<pb:KR2k0040_WYG_077-19b>¶
　　屢遭兵燹瘡痍未復值靖南王耿繼荗移鎮閩省¶
　　督糧甚急百姓騷動應魁慨然曰吾不忍諉罪於¶
　　下請身任其咎遂左降部民懐其徳立祠以祀¶
　　郎廷相奉天人廷佐弟也𨽻鑲黄旗漢軍順治十¶
　　五年以郎中随征偽晉王李定國有籌畫大帥多¶
　　用其言以軍功加優叙康熙三年官四川布政使¶
　　綏集流移給廬舍耕具營廨舍建學校兵火之餘¶
　　百廢具興民不知擾尋擢河南廵撫逺近攀留者¶
<pb:KR2k0040_WYG_077-20a>¶
　　　遮道號泣十五年任福建總督時閩南初定餘孽¶
　　　尚熾廷相勦撫互用出竒制勝旬月之間沿海諸¶
　　　郡㓂盗次第悉平又逆藩吴三桂遣偽將軍韓大¶
　　　任等由江右入㓂廷相遣官詳諭利害大任感泣¶
　　　輸誠閩境帖然¶
　　　丁思孔文盛子𨽻鑲黄旗漢軍順治壬辰進士初¶
　　　任𢎞文院庻吉士内國史院侍讀康熈八年授直¶
　　　𨽻分巡道出納平允吏胥不能為奸大軍内征供¶
<pb:KR2k0040_WYG_077-20b>¶
　　　億填溢思孔措辦有方毫不擾民十四年擢江南¶
　　　按察使旋陞布政使督臣于成龍疏薦二十二年¶
　　　擢偏沅廵撫修嶽麓書院成二十七年湖廣裁兵¶
　　　夏逢龍因裁缺候補作亂副將傅爾學等應之叛¶
　　　踞武昌時思孔由河南巡撫調撫湖北籌餉充裕¶
　　　分兵勦擒賊渠授首擢湖廣縂𨽻三十三年調雲¶
　　　貴縂督卒於官¶
賜祭葬如例祀江南湖廣名宦¶
<pb:KR2k0040_WYG_077-21a>¶
　　髙承爵鐵嶺人𨽻鑲黄旗漢軍祖尚義順治元年¶
　　從入闗著有軍功子五承爵其第四子也康熙初¶
　　由廕生授河南淇縣令屢擢至揚州知府以治行¶
　　超擢江蘇按察使三十二年晉福建布政使蒞任¶
　　三日即按之人丈時盱眙泗州等州縣河流泛溢¶
　　修築隄防全活無算三十九年再任值嵗歉承爵¶
　　損俸施粥皖人獲濟徴収錢糧革除扛耗奸胥歛¶
　　跡尤加意學校振起人文四十年乞休還京卒祀¶
<pb:KR2k0040_WYG_077-21b>¶
　　安慶名宦¶
　　范承勲文程子𨽻鑲黄旗漢軍由廕生授工部員¶
　　外郎屢遷監察御史擢内閣學士康熙二十四年¶
　　廵撫廣西時軍興之後餘糧數十萬部議全省折¶
　　徴承勲酌徴半折半之法因地制宜民大便之二¶
　　十五年任雲貴縂督滇黔經吴三桂亂後庶事草¶
　　創承勲至整飭營伍酌除重賦安輯邉隅盗息民¶
　　寕又損俸修建學宫置禮樂器聘名士纂修通志¶
<pb:KR2k0040_WYG_077-22a>¶
　　　凡所規畫動中機宜二十七年尋甸左恊營卒作¶
　　　亂省城弁兵欲應之約三更舉事承勲諜知其情¶
　　　命司更止打二鼓賊聞曉鐘始知事洩比曙叛黨¶
　　　咸就擒左協叛衆知事不成遁走交水承勲檄兵¶
　　　合擊盡誅倡亂者三十三年擢都察院左都御史¶
　　　承勲督滇十載屢勘大獄消兵變起瘡痍佈置周¶
　　　宻巖鞏固離滇之日两省軍民環籲攀㽞極邉土¶
　　　司奔走千里泣拜載塗尋授两江縂督四十三年¶
<pb:KR2k0040_WYG_077-22b>¶
　　　以病乞休五十三年卒¶
賜祭葬祀滇黔两江名宦祠¶
　　　髙其位鐵嶺人𨽻鑲黄旗漢軍父天爵於耿精忠¶
　　　之亂殉節不屈死見忠節傳其位以䕃官佐領康¶
　　　熙十三年委署軍營恭領從靖㓂將軍順承郡王¶
　　　勒爾錦出師襄陽征逆藩吴三桂命其位率二十¶
　　　騎覘虚實適賊將王惠率衆二萬人趨襄陽猝遇¶
　　　於土地領其位飛騎馳報而率所部出不意衝突¶
<pb:KR2k0040_WYG_077-23a>¶
　　　之賊驚潰且斫且馳至南漳越濠而呼入城守禦¶
　　　衣上血跡糢糊刀刄盡缺賊人圍南漳以城守守¶
　　　有備不能克解去又叛賊譚洪率舟師三萬向鄖¶
　　　陽其位以三百人扼楊溪舖賊蠭至其位踞崖射¶
　　　賊矢無虚發相持七十日糧盡煮馬鞍以食誓必¶
　　　死㑹副都統李麟隆擊破賊乃全師歸其位每戰¶
　　　先登前後給功牌十二嗣屢遷至湖廣提督調江¶
　　　南提督兼攝縂督事雍正元年晉大學士太子太¶
<pb:KR2k0040_WYG_077-23b>¶
　　　傅兼禮部尚書五年卒¶
賜祭葬諡文恪入祀賢良祠¶
　　　髙其倬鐡嶺人𨽻鑲黄旗漢軍康熙甲戌進士由¶
　　　翰林屢擢至内閣學士奉使勘打箭爐疆界瓦厮¶
　　　讋服及還圖其地形以進康熙五十九年擢廣西¶
　　　巡撫旋授雲貴縂督勦平中甸及仲家苗叛黨威¶
　　　望大著畨境乂安兵民樂業雍正初調閩浙縂督¶
　　　甫抵浙聞閩省嵗祲即奏請截江浙漕米二十萬¶
<pb:KR2k0040_WYG_077-24a>¶
　　由海運平糶賑濟復奏請發帑採買廣儲偫禁囤¶
　　積民不病飢性明恕政舉大綱不矜苛細遇屬員¶
　　有恩禮其清節尤著一時七年調两江縂督旋晉¶
　　工部尚書轉户部尚書乾隆三年卒諡文良¶
　　佟國正撫順人𨽻鑲黄旗漢軍順治初由州牧累¶
　　擢至監司康熙十四年擢江西廵撫時吳三桂反¶
　　提督嚴自明等從逆率賊逼南康國正率將士破¶
　　其營十七斬首萬餘明年招撫賊張元仁等降其¶
<pb:KR2k0040_WYG_077-24b>¶
　　衆十七年偽縂兵頼榮盤踞江廣間九鄉地方出¶
　　沒為冦國正撫降之賊將韓大任等竄走萬安敗¶
　　之鸕鷀灘諸䖏多斬獲以功累加至兵部尚書國¶
　　正潔已率屬禮賢下士賞罸必信摘奸如神勸農¶
　　桑恤閭閻每有調發不驚蔀屋撫民之流離者分¶
　　置附郭選其丁壯暫令随征難民皆得安堵十八¶
　　年致仕尋卒崇祀江西名宦詞¶
　　梁應元遼東人𨽻鑲黄旗漢軍順治六年知江南¶
<pb:KR2k0040_WYG_077-25a>¶
　　池州府為政恒視民所急首茸學宫振㧞寒畯復¶
　　以次修舉廢墜百度俱舉遷𨽻大名道去民為立¶
　　祠¶
　　王之佐𨽻鑲黄旗漢軍世居廣寕康熙初任寕化¶
　　令時海氣未靖二十年王師十萬駐漳州日餉十¶
　　斛上游飛輓𣲖役民夫之佐念民疲差重設法調¶
　　劑随時補救以蘇民困㑹有黄機者受吳三桂偽¶
　　劄脅其鄉黨從逆楊地一鄉不從遂圍而屠之之¶
<pb:KR2k0040_WYG_077-25b>¶
　　佐請兵㑹勦時大軍與海相持難以驟移之佐力¶
　　請於督撫調三鎮兵㑹勦值同安告急督撫有難意¶
　　之佐言不可驕賊以致民人麋爛聲涙交迸督撫¶
　　鍳其誠許之之佐遂部率鄉兵躬為嚮導蹙賊壘¶
　　分攻之賊盡棄其衆越贑石入江西投誠江西撫¶
　　臣納之發符還寕化之佐堅不奉檄昌言於大吏¶
　　曰閩賊即江賊也若閩賊入江即當宥死江賊入¶
　　浙又應偷生王法將誰加乎如謂法外宥過以招¶
<pb:KR2k0040_WYG_077-26a>¶
　　不廷則自江納之即自江用之今名寄江籍而身¶
　　返閩巢閩之文武何顔臨之乎大吏是其言遂搗¶
　　其巢穴以兵截洞口絶其歸路賊遂氣沮黨類星¶
　　散之佐戮力行間每領兵數千旦夕廵視營壘聨¶
　　客師為指臂市井肅若無人後以勞得寒疾卒軍¶
　　民罷市巷哭者三日崇祀本縣名宦祠¶
　　佟國楨奉天人𨽻鑲黄旗漢軍順治中知江南之¶
　　無為州瀕江田廬恃壩悍蔽三壩將圮國楨自鮑¶
<pb:KR2k0040_WYG_077-26b>¶
　　家橋至周思溝築堤四千丈有竒名四壩後三壩¶
　　傾而田廬卒無恙闔境居民無不欣躍其居官儉¶
　　約恒以清節自勵一時翕然稱為良吏¶
　　于宗堯廣寕人𨽻鑲黄旗漢軍康熙七年年十九¶
　　以䕃補常熟令勇於為治興利剔弊雖老吏勿能¶
　　及邑素苦於漕宗堯視事三月盡除其害三年卒¶
　　於官邑為罷市男女巷哭醵金治其䘮負版者皆¶
　　投一錢柩將歸百姓遮道㽞之葬虞山南麓題其¶
<pb:KR2k0040_WYG_077-27a>¶
　　阡曰萬民㽞葬邑人瞿式鼎捨宅為祠在慧曰寺¶
　　西¶
　　趙良壁開原人𨽻鑲黄旗漢軍康熙八年知山西¶
　　徐溝縣邑當孔道民苦供億良壁送迎餽獻胥絶¶
　　不以絲毫累民莅政五年寛嚴並濟以清源盗案¶
　　罣誤去邑民為立生祠以祀¶
　　許宏勲遼陽人𨽻鑲黄旗漢軍康熙十三年知浙¶
　　之紹興府耿精忠叛於閩諸暨新城嵊縣三邑奸¶
<pb:KR2k0040_WYG_077-27b>¶
　　民嘯聚圍攻郡城宏勲乗夜率兵出斬其渠魁餘¶
　　悉撫諭散遣之郡境乂安二十五年任按察使持¶
　　法剛正無所屈撓二十七年楚北兵譁奸人張麻¶
　　子等思乗機為變期以三鼓竊發宏勲偵得其謀¶
　　亟白之縂督戒譙樓鼓徹夜無三撾宻捕亂首十¶
　　數人無得脱者比明已斬首轅門兵民帖然人服¶
　　其智¶
　　盧燦海城人𨽻鑲黄旗漢軍康熙中任浙之龍游¶
<pb:KR2k0040_WYG_077-28a>¶
　　　縣時浙東盗賊充斥燦勦撫並施羣匪歛迹四境¶
　　　獲寕在任八年愛士勸農厯著善政卒於官祀名¶
　　　宦¶
　　　朴士秀奉天人𨽻鑲黄旗漢軍康熙四十年知¶
　　　河南確山縣聼訟明决無留牒革除火耗及一切¶
　　　厲民陋規創建義學督課生徒士民咸頌其徳¶
　　　張綏逺奉天人𨽻鑲黄旗漢軍祖必科見忠節傳¶
　　　康熙四十一年綏逺知廣西思安府嵗歉損資賑¶
<pb:KR2k0040_WYG_077-28b>¶
　　　濟疾疫設醫局療治之又令家人遍厯郊野有暴¶
　　　露之棺無主者即為掩埋其有主勸令速葬郡治¶
　　　半屬土司廣建義學延師訓導由是夷俗漸知禮¶
　　　義憬然嚮化¶
　　　正黄旗漢軍¶
　　　吴景道廣寕人𨽻正黄旗漢軍¶
太宗時以諸生考擢吏部啟心郎都察院理事官疏劾刑¶
　　　部理事官郎位受賕不法狀鞫實黜郎位為民順¶
<pb:KR2k0040_WYG_077-29a>¶
　　　治二年授河南布政使尋擢巡撫河北初定河南¶
　　　五府餘㓂未靖景道檄縂兵髙第等勦宗養氣於¶
　　　寳豊陳蛟於新野黄景運於商城並捕斬之四年¶
　　　勛陽賊黄廣㤗犯浙川遣縂兵張應祥等擊郤之¶
　　　五年遣都司朱國强等勦羅山賊張其倫破其鷄¶
　　　籠山寨執其倫伏誅是年山東賊范慎行踞黄河¶
　　　北岸剽剠開封歸徳諸屬邑復檄髙第勦之賊敗¶
　　　走長垣蘭陽退據曹縣乃簡精騎分道出胙城東¶
<pb:KR2k0040_WYG_077-29b>¶
　　　明張左右翼合覆其巢殱其衆數千遂縳慎行梟¶
　　　諸市以功加兵部右侍郎七年晉尚書八年陕西¶
　　　商州賊何柴山犯盧氏遣張應祥撲滅之境内悉¶
　　　安十年以老疾致仕¶
特思加一級䕃子入監十三年卒年七十有五¶
賜祭葬贈太子太保諡懿僖祀河南名宦¶
　　　雷興遼陽人𨽻正黄旗漢軍¶
太祖定遼東興以諸生選直文選¶
<pb:KR2k0040_WYG_077-30a>¶
太宗設科取士興中式舉人授秘書院副理事官崇徳元¶
　　　年¶
特試内三院學士舉人生員興名列二等得¶
恩賚尋任都察院理事官順治元年擢天津廵撫時土賊¶
　　　李聨芳張成軒嘯聚滄州南皮間興偕縂兵婁光¶
　　　先督師進勦聨芳等走遁窮追至海口遏其旁軼¶
　　　賊投水死者大半餘悉縳之以歸遂斬其渠散遣¶
　　　脅從者歸農賊平因疏請設戰船於大沽海口以¶
<pb:KR2k0040_WYG_077-30b>¶
　　　備海防從之二年遷陕西廵撫陕地當流賊優亂¶
　　　後城郭空虚户口凋耗榛莽塞原野興招流氓闢¶
　　　蕪田拊循綏輯與民相休養闗中乃稍實¶
世祖聞而嘉之屢¶
賜冠服裘馬以旌吏治三年流賊孫守法等掠興安叛鎮¶
　　　賀珍掠漢中興移潼闗兵三百駐商州以扼守法¶
　　　檄漢羗道胡全才同城守以禦珍㑹肅親王豪格¶
　　　西征張獻忠道出陜西擊走珍守法亦遁去興以¶
<pb:KR2k0040_WYG_077-31a>¶
　　　隴州為河西咽喉西安藩蔽山險林深易於藪盗¶
　　　臨洮鞏昌於西番為隣並請設兵分屯要害下所¶
　　　司議行四年以疾致仕十年起授河南巡撫未至¶
　　　任卒¶
賜祭葬如例贈兵部右侍郎廕一子入監祀陕西名宦祠¶
　　　王來任奉天人𨽻正黄旗漢軍天聪八年漢書舉¶
　　　人崇徳元年授工部啟心郎屢官至大理寺少卿¶
　　　康熙元年以副都御史撫治鄖陽四年巡撫廣東¶
<pb:KR2k0040_WYG_077-31b>¶
　　　時粤中屢經冦盗軍民未安來任抵任撫集流亡¶
　　　諮詢疾苦復疏陳六大害力請禁革平反積案囹¶
　　　圄一空常微服逰市閭察有司淑匿兵厮横暴嚴¶
　　　捕重懲邉疆綏靖嗣卒於宦祀名宦¶
　　　金維城𨽻正黄旗漢軍總兵金玉和子也崇徳元¶
　　　年大軍征錦州維城以恭領督饋餫五年以副都¶
　　　統從圍錦州明兵突圍出戰擊郤之先後攻克其¶
　　　臺十八屢敗松山杏山援兵七年錦州下移師攻¶
<pb:KR2k0040_WYG_077-32a>¶
　　　克塔山杏山城以功授雲騎尉世職兼任兵部叅¶
　　　政駐防錦州八年從政天平克中後所前屯衛二¶
　　　城晉騎都尉順治元年定燕京改六部恭政曰侍¶
　　　郎維城仍任兵部侍郎五年從鄭親王濟爾哈郎¶
　　　征明桂王朱由榔於湖廣六年攻克湘潭趨寳慶¶
　　　敗其縂兵馬進忠王進才袁宗第等追勦至武岡¶
　　　沅州靖州俘斬無算七年凱旋得¶
恩賚累加世職至一等輕車都尉十年坐失察屬吏受賕¶
<pb:KR2k0040_WYG_077-32b>¶
　　　免官降世職為三等十五年卒長子世需襲次子¶
　　　世礪康熈間屢立戰功十八年勦海賊劉國軒於¶
　　　漳州陣沒贈雲騎尉入祀昭忠祠¶
　　　李恒忠𨽻正黄旗漢軍事¶
太宗為侍衛¶
賜名宜哈納初任佐領尋進恭領崇徳八年從攻中後所¶
　　　前屯衛二城予雲騎尉世職順治元年偕都統葉¶
　　　臣征山西攻克太原汾州及文水城三年從征四¶
<pb:KR2k0040_WYG_077-33a>¶
　　川敗流賊楊薦兵於馬湖五年擢副都統六年偕¶
　　都統巴顔駐師西安屢敗流賊孫可望劉文炳康¶
　　薦宗等殱其衆十一年明桂王朱由榔遣其將李¶
　　定國犯廣東偕靖南將軍珠瑪喇往禦之敗定國¶
　　於新㑹晉世職一等輕車都尉康熙十三年第三¶
　　子儀祖襲¶
　　戴都𨽻正黄旗漢軍本姓李名獻祖思忠姪也初¶
　　任佐領天聪二年圍錦州以巨礟克臺堡有功崇¶
<pb:KR2k0040_WYG_077-33b>¶
　　徳六年從圍錦州又攻㧞塔山杏山附近各䑓敗¶
　　明兵於長安嶺八年從克中後所前屯衛二佐領¶
　　順治元年随征太原克其城十一月随南征破流¶
　　賊滅福王平定河南江南克武岡山寨及揚州嘉¶
　　興江隂三城論功最九年克成都降偽王劉文秀等累¶
　　加世職至三等男¶
　　馬汝龍𨽻正黄旗漢軍襲魁父應備禦職天聪二¶
　　年從征明圍錦州克屯䑓及塔山杏山城俱有功¶
<pb:KR2k0040_WYG_077-34a>¶
　　　崇徳七年随取前屯衛中後所順治元年以恭領¶
　　　兼刑部理事官擊流賊于潼闗二年克武岡山寨¶
　　　揚州等處獲敵船於揚子江敗偽縂兵黄蜚之衆¶
　　　進克江隂論功加佐領六年從征逆鎮姜瓖取渾¶
　　　源州等五城十四年以副都統駐防福建入為刑¶
　　　部侍郎累加世職一等輕車都尉康熙十六年卒¶
賜祭葬¶
　　　張尚寕逺州人𨽻正黄旗漢軍¶
<pb:KR2k0040_WYG_077-34b>¶
太祖定遼來歸崇徳三年任户部啟心郎以稱職列優叙¶
　　　順治十二年擢福建右布政使時海氛甚熾陷漳¶
　　　州泉豐以南震動大軍進勦資糧供頓日費數十¶
　　　萬錢尚督餉無匱監造巨礟攻具往來海上親冒¶
　　　矢石備厯險阻卒復漳州遷左僉都御史巡撫甘¶
　　　肅卒於官閩人思之祀名宦祠¶
　　　張國用世居廣寕𨽻正黄旗漢軍順治五年貢士¶
　　　康熙十四年任河南浙川縣循良正直勤於撫字¶
<pb:KR2k0040_WYG_077-35a>¶
　　　㑹逆藩吳三桂之亂供應軍需不累百姓去任後¶
　　　士民感頌祀名宦祠¶
　　　李䕃祖鐡嶺人𨽻正黄旗漢軍父思忠招集鐡領¶
　　　等處户口來歸以軍功授子爵䕃子與兄顯祖皆¶
　　　以功名著順治五年由廕生授户部郎累官左僉¶
　　　都御史十一年授直𨽻山東河南縂督加兵部尚¶
　　　書疏請豁被灾州縣秋糧安集流民及直𨽻頻海¶
　　　設汎安營稽查海船出入事宜皆議行時真定西¶
<pb:KR2k0040_WYG_077-35b>¶
　　　山乆為流冦擾據䕃祖諭井徑道副使陳安國入¶
　　　賊巢撫之渠賊髙鼎涕泣就撫卒為勇將三年晉¶
　　　太子太保縂督湖廣軍務值大軍進勦滇黔䕃祖¶
　　　區畫有方兵民欣躍在任四年以疾告歸卒¶
賜祭葬祀直𨽻山東河南湖廣名宦¶
　　　紀國相開原人𨽻正黄旗漢軍順治元年知河南¶
　　　輝縣當流冦破殘之後百姓凋瘵邑境荒凉國相¶
　　　修治城隍招撫流散勸開墾給耕具通商賈設學¶
<pb:KR2k0040_WYG_077-36a>¶
　　校與民更生甚著能績及卒祀本邑名宦¶
　　線縉廣寕人𨽻正黄旗漢軍順治二年守山東曹¶
　　州時定鼎之初餘冦流毒未冺縉治尚簡昜勸開¶
　　荒地嵗不下數百頃無力之家助以牛耕民始得¶
　　耕嚴飭保甲諭令守望相助後土賊竊發隣境□¶
　　杌而曹獨獲安調守河南汝寕時值亂後郡無太¶
　　守者數年初下車城中居民不滿數十家縉省刑¶
　　薄賦與民更始有安堵之樂累遷司道並有能聲¶
<pb:KR2k0040_WYG_077-36b>¶
　　四年擢偏沅廵撫五年偽貴溪王朱常滮等勾連¶
　　苖賊分冦沅州縉同線安國等㑹兵進勦攻下永¶
　　寕猶常山及諸賊渠斬之在任三年縁事落職尋¶
　　卒曹人思其功徳崇祀名宦¶
　　張所志奉天人𨽻正黄旗漢軍順治十七年廵按¶
　　四川時土廣人稀道路榛莽所志招輯流移各令¶
　　安業疏陳収拾全川事宜章數上多見採納康熙¶
　　十二年任山西驛糧道以亷介為屬吏倡及䕶藩¶
<pb:KR2k0040_WYG_077-37a>¶
　　篆令自封投櫃地方便之後陞福建按察使遇寃¶
　　獄立為昭雪時用兵海上所志督造船艦䟎運軍¶
　　需不辭勞瘁以功擢江西布政使大有政聲¶
　　朱思義義州人𨽻正黄旗漢軍順治元年任浙江¶
　　廵道僉事時浙江初定將驕卒縱思義莅官風裁¶
　　卓立嚴懲告訐之風兵皆戢歛民得安堵後卒於¶
　　官人皆惜之祀浙江名宦¶
　　張𢎞猷奉天人𨽻正黄旗漢軍順治中知湖廣長¶
<pb:KR2k0040_WYG_077-37b>¶
　　沙有肆應才雖事起倉卒處以鎮静臂畫咸中不¶
　　為撓奪當軍興時公務旁午一切簿書皆手自裁¶
　　定為政嚴明而不苛民皆稱之¶
　　劉國寕奉天人𨽻正黄旗漢軍順治中知湖廣黄¶
　　岡縣邑當水陸要衝徴發接踵國寕長于肆應事¶
　　集而民不擾縣多火患預投撲滅諸具有警輙身¶
　　先往救遂不成灾政尚寛簡民俱戴徳卒祀名宦¶
　　李輝祖恒忠長子𨽻正黄旗漢軍康熈十三年擢¶
<pb:KR2k0040_WYG_077-38a>¶
　　郎中十九年遷貴州按察使二十一年授四川布¶
　　政使川省經吳三桂亂後田多荒蕪輝勸民開墾¶
　　生聚日盛按畝征賦釐奸除弊民以為便嵗貢蠟¶
　　料棧道險阻民多以為病輝祖力請於廵撫奏罷¶
　　之三十四年授河南廵撫尋擢湖廣縂督卒祀四¶
　　川名宦¶
　　李興祖𨽻正黄旗漢軍宜哈納子輝祖弟也初任¶
　　直𨽻慶雲令康熙二十四年擢山東兖州捕盗同¶
<pb:KR2k0040_WYG_077-38b>¶
　　知地為山東江南两省扼要時土冦李二和尚餘¶
　　孽尚不靖興祖蒞任曉諭居民能擒賊者賞能自¶
　　新者即免罪不一年餘黨盡除在任三年多方廵¶
　　察恩威並濟两省所屬人民悉遵禮讓奸宄衰息¶
　　迨攝篆沂州清亷惠愛咸頌仁明尋擢直𨽻河間守¶
　　累官江西布政使順天府丞卒兖人思其徳崇祀¶
　　名宦¶
　　李鈵䕃祖子𨽻正黄旗漢軍由刑部郎中屢擢至¶
<pb:KR2k0040_WYG_077-39a>¶
　　　兵部侍郎康熙三十五年¶
聖主親征噶爾丹與左都御史于成龍等督運中路軍糧¶
　　　出古北口奎素沙深䧟轂令士卒伐栁枝横藉沙¶
　　　面車得前進至克魯倫河復¶
命轉饟赴西大路將軍費揚古軍凱旋叙功加四級三十¶
　　　七年授山東廵撫尋以疾辭未赴調安徽巡撫莅¶
　　　任後戢兵安民緩征息訟立義學義倉又造江船¶
　　　以拯溺修橋以利渉雖履任未乆而遺愛甚多四¶
<pb:KR2k0040_WYG_077-39b>¶
　　　十二年卒於山東賑所¶
　　　楊廷耀遼東人𨽻正黄旗漢軍康熙初任粤之梧¶
　　　州通判土賊唐三變等屢敗官餉四出剽掠廷耀¶
　　　捕斬其渠盗患遂息分𣙜梧闗税刋定税貨則例按往¶
　　　來船户人給一紙吏役乃不敢苛索署容縣事偽¶
　　　晉王李定國餘黨竄踞大榮山連結猺獞為冦廷¶
　　　耀以計擒斬之賊黨四散逺近寕帖時稱能吏¶
　　　王育賢奉天人𨽻正黄旗漢軍康熙中任福建興¶
<pb:KR2k0040_WYG_077-40a>¶
　　泉道海冦圍泉州育賢日夜為戰守具與士卒登¶
　　陴守禦不解甲者十餘年日徒跣築垣躬操㨧揷¶
　　聞援師將至單騎自臨衢巷徧慰父老民皆感激¶
　　流涕尋以勞瘁卒泉人設本主於崇陽樓祀之¶
　　常光裕奉天人𨽻正黄旗漢軍康熈中知湖南靖¶
　　州地當逆藩吳三桂擾攘之後光裕招集流離靖¶
　　方撫字民不失業三十四年擢知泉州府為政安¶
　　静聼㫁詳明為晉江縣民黄姓力正主僕名分闔¶
<pb:KR2k0040_WYG_077-40b>¶
　　郡稱快其他摘奸發伏申寃理枉率多類此¶
　　李鐸鐵嶺人𨽻正黄旗漢軍康熙中知浙之紹興¶
　　府㑹餘姚大水漂溺民人廬舍鐸與知縣康如漣¶
　　煮糜以賑編筏以居又念就食妨業復按各縣鄉¶
　　里民籍人給米四斗㓜者半之製絮衣與寒者全¶
　　活無算在任四載始終不名一錢¶
　　閻璋廣寕人𨽻正黄旗漢軍康熈中知湖廣靖州¶
　　州境利弊璋革重耗禁𣲖累創義學勸課農桑民¶
<pb:KR2k0040_WYG_077-41a>¶
　　漸樂業土冦吳旦先犯境身先䧟陣擊斬無算冦¶
　　遁去復追殱之合治懐其徳¶
　　劉有成奉天人𨽻正黄旗漢軍康熙三十年任山¶
　　東夀光縣精敏長於吏治邑民素刁悍健訟又好¶
　　藉勢侮貧弱有成以嚴明馭之境内肅然時單騎¶
　　行村墅勸農桑以卓異擢同知去民建祠祀之¶
　　馬雲從遼陽人𨽻正黄旗漢軍康熙三十四年知四¶
　　川達州州境向苦瘠薄雲從時勸告民以裕生重¶
<pb:KR2k0040_WYG_077-41b>¶
　　農之計值嵗祲民鮮粒食雲從籌策告糴四境頼¶
　　以全活州人感其恩立祠以祀¶
　¶
　¶
　¶
　¶
　¶
欽定盛京通志卷七十七¶
